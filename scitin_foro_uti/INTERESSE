INTERESSE in Comoediis

nunc tibi uidetur foedu', quia illam non habet.     //
tace obsecro: quasi uero paullum intersiet.
ad nos deductus hodiest adulescentulus,
quem tu uidere uero uelles, Phaedria.
hic est uietu' uetu' ueternosus senex,
colore mustelino. [TER]

quando ego te exemplis pessumis cruciauero
atque ob sutelas tuas te morti misero,
uel te interiisse uel periisse praedicent.
dum pereas, nihil intererit: dicant uiuere. [PL]

hic socer est. alio pacto haud poterat fieri
ut sciret haec quae uoluimus. // praediceres.    //
paullum interesse censes ex animo omnia,
ut fert natura, facias an de industria? [TER]

hic sodalis Pistoclero iam puer puero fuit.
triduom non interest aetatis uter maior siet.
uerum ingenium plus triginta annis maiust quam alteri. [PL]

edepol fide adulescentem mandatum malae.
dedistine hoc facto ei gladium, qui se occideret?
quid secus est aut quid interest dare te in manus
argentum amanti homini adulescenti, animi impoti,
qui exaedificaret suam incohatam ignauiam? [PL]

hoc patriumst, potiu' consuefacere filium
sua sponte recte facere quam alieno metu.
hoc pater ac dominus interest. hoc qui nequit
fateatur nescire imperare liberis. [TER]

pluma haud interest, patronus an cliens probior siet. [PL]

nimium inter uos, Demea, ac
(non quia ades praesens dico hoc) pernimium interest.
tu quantu' quantu's nil nisi sapientia es,
ill' somnium. sineres uero illum tu tuom
facere haec? [TER]