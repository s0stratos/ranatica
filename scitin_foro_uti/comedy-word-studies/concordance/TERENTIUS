[ANDRIA]

[PROLOGUS] 
[*poēta* quom prīmum animum ad scrībendum appulit]
id sibi negōtī <crēdidit> solum darī
[*populō* ut placērent [quās fēcisset ~ fābulās]].
uērum [aliter ēuenīre multō] intellegit.
nam in prōlogīs scrībundīs operam abūtitur
[nōn quī argūmentum nārret (sed quī maleuolī
ueteris poētae maledictīs respondeat)].
nunc [quam rem uitiō dent] {quaesō} animum aduortite.
menander fecit _ andriam (et perintiam).
[quī utramuis rēctē nōrit] ambās nōuerit.
nōn ita dissimilī sunt _ argūmentō (et tamen
dissimilī ōrātiōne <sunt> factae (ac stilō)).
[quae conuēnēre in andriam ex perintiā]
fatētur trānstulisse (atque ūsum prō suis).
id istī uituperant factum (atque in eō disputant
[contāminārī <nōn decēre> fābulās]).
faciuntne [*intellegendō* ut nīl intellegant
[quī [quom hunc accūsant] naeuium plautum ennium
accūsant [quōs hic noster auctōrēs habet 
[quōrum aemulārī <exoptat> neglegentiam
[potius quam istōrum obscūram dīligentiam]]]]].
dehinc [ut quiēscant] porrō moneō (et dēsinant
maledīcere) [*malefacta* ne nōscant ~ sua].
fauēte (adeste aequō animō) (et rem cognōscite
[ut pernoscātis [ecquid speī <sit> relicuom
[*posthāc* quās faciet dē integrō cōmoediās]
spectandae (an exigendae sint) _ uōbīs prius]]).

[SIMŌ] uōs istaec :::: intrō auferte. abite. {sōsia}
ades dum. paucīs tē uolō. [SŌSIA] dictum putā.	
nemp [ut cūrentur _ rēctē haec]. [SIMŌ] immō :::: aliud. [SŌSIA] quid est
[quod tibi :::: mea ars efficere hōc <possit> ~ amplius].	
[SIMŌ] nīl :::: istāc opus est _ arte ad hanc rem [quam parō]	
(sed eis [quās semper in tē <intellexī> sitās]). 	
fide (et taciturnitāte). [SŌSIA] exspectō [quid uelis].	
[SIMŌ] [*ego* postquam tē emi _ ā paruolō] [ut semper tibi
apud mē iūsta et clēmēns fuerit _ seruitus]	
scīs. fēcī [*ex seruō* ut <essēs> libertus _ mihi]	
[proptereā quod seruībās _ līberāliter].	
[quod habuī ~ summum pretium] persoluī tibi.	
[SŌSIA] in memoriā habeō. [SIMŌ] haud mūtō. [SŌSIA] [factum] gaudeō
[sī tibi quid fēcī (aut faciō) [quod placeat]] {simō}	
(et [id grātum fuisse _ aduorsum tē] habeō grātiam).	
sed hoc mihi :::: molestumst. nam istaec commemorātiō	
quasi exprobrātiōst ~ inmemoris beneficī.	
quīn tū unō uerbō dic [quid est [quod mē uelis]].
[SIMŌ] ita :::: faciam. hoc prīmum :::: in hac re praedicō _ tibi.	
[quās crēdis esse ~ hās] nōn <sunt> uērae nūptiae.	
[SŌSIA] quor simulās _ igitur. [SIMŌ] rem omnem ā prīncipiō audiēs.	
eō pactō (et gnātī uītam) (et cōnsilium meum)	
cognōscēs (et quid [facere in hac re] tē uelim).
nam is :::: [postquam excessit ex epēbīs {sōsia} (et	
lībrius uīuendī <fuit> potestās)] {nam anteā	::::
quī scīre <possēs> (aut ingenium nōscere)
[dum aetās (metus) (magister) prohibēbant]}. [SŌSIA] itast.	
[SIMŌ] [quod plērīque omnēs faciunt ~ adulēscentulī
[ut animum ad aliquod studium adiungant (aut equōs	
alere) (aut canēs ad uēnandum) (aut ad pilosopōs)]]	
hōrum ille nīl :::: ēgregiē praeter cētera	
studēbat (et tamen omnia haec mediocriter).	
gaudēbam. [SŌSIA] nōn iniūria. nam id :::: arbitror
adprīmē in uīta <esse> ūtile [ut nēquid nimis].	
[SIMŌ] sic :::: uīta erat. facile omnis perferre (ac patī).	
[cum quibus erat quomque una] is sēsē :::: dedēre	
(eōrum obsequī ~ studiīs) (aduersus nēminī)	
(numquam praepōnēns sē illis) [ita ut facillumē
sine inuidia laudem inueniās (et amīcōs parēs)].	
[SŌSIA] sapienter uītam īnstituit. namque hoc tempore	::::
obsequium amīcōs (uēritās odium) parit.	
[SIMŌ] intereā mulier quaedam abhinc triennium	
ex andrō commigrāuit _ huc ~ uīcīniae
inopiā (et cognātōrum neglegentiā)	
coacta (ēgregiā fōrmā) (atque aetāte integrā).	
[SŌSIA] ei :::: uereor [nēquid andria adportet ~ malī].	
[SIMŌ] prīmō haec pudīcē uītam parce (ac dūriter)	
agēbat lānā (ac tēlā) uictum quaeritāns.
sed postquam amāns accessit ~ pretium pollicēns	
ūnus et item alter [ita ut ingeniumst ~ omnium	
hominum ab labōre prōclīue ad lubīdinem]	
accēpit _ condiciōnem. dehinc quaestum occipit.	
[quī tum illam amābant] forte {ita ut fit} fīlium
perdūxēre illūc [*sēcum* ut una esset] ~ meum.	
egomet continuō mēcum ¤ certē :::: captus est.	
habet. ¤ obseruābam mane illōrum seruolōs	
uenientīs (aut abeuntis). rogitābam ¤ {heus puer}	
{dic sōdēs} quis heri crūsidem habuit. nam *andriae*
illī id :::: <erat> nōmen. [SŌSIA] teneō. [SIMŌ] paedrum (aut clīniam)	
dīcēbant ~ (aut nīcēratum). nam hī trēs :::: simul	
amābant. ¤ ehō quid pampilus. ¤ ¤ quid. sumbolam	
dedit (cēnāuit) ¤. gaudēbam. item aliō die ::::	
quaerēbam. comperībam [nīl ad pampilum
quicquam attinēre]. enimuērō [spectātum satis]	
putābam ~ (et magnum exemplum continentiae).	
nam [quī cum ingeniīs cōnflīctātur _ eius modi	
(neque commouētur _ animus in ea re tamen)]	
sciās [posse [habēre iam ipsum suae uītae modum]].
[quom id mihi placēbat] $tum$ unō ore omnēs omnia 	
bona dīcere (et laudāre _ fortūnās meās)	
[quī gnātum habērem _ tālī ingeniō praeditum].	
quid uerbīs opus est. hac fāmā inpulsus cremēs	
ultrō ad mē uenit [*ūnicam gnātam suam
cum dōte summa fīliō uxōrem* ut daret].	
placuit. dēspondī. hic nūptiīs dictust ~ diēs.	
[SŌSIA] quid obstat [quor nōn uērae fīant]. [SIMŌ] audiēs.	
[fermē in diēbus paucīs quibus haec ācta sunt]	
crūsis uīcīna haec moritur. [SŌSIA] ō :::: factum bene.
beāstī. ei :::: metuī _ ā crūside. [SIMŌ] ibi tum fīlius ::::	
cum illis [quī amābant crūsidem] una aderat ~ frequēns.	
cūrābat _ una fūnus. *trīstis interim* 	
nōnnumquam conlacrumābat. *placuit* tum id mihi.	
sic cōgitābam. hic paruae cōnsuētūdinis
causa huiius mortem tam fert _ familiāriter.	
quid [sī ipse amāsset]. quid hic mihi faciet _ patrī.	
haec ego :::: putābam [<esse> omnia hūmānī ingenī	
(mānsuētīque animī) officia]. quid multīs moror.	
egomet quoque :::: eiius causa in fūnus prōdeō
nīl suspicāns etiam malī. [SŌSIA] hem quid id est. [SIMŌ] sciēs.	
ecfertur. īmus. intereā :::: inter mulierēs	
[quae ibi aderant] forte ūnam aspiciō ~ adulēscentulam	
formā [SŌSIA] bonā fortasse. [SIMŌ] (et uoltū {sōsia}	
adeō modestō) (adeō uenustō) [ut nīl suprā].
[quia tum [mihi lāmentārī praeter cēterās]	
uīsast (et quia <erat> fōrmā praeter cēterās	
honesta (ac līberālī))] accēdō _ ad pedisequās	
([quae sit] rogō). sorōrem <esse> aiunt ~ crūsidis.	
*percussit* īlicō animum. attāt hoc illud est.
hinc illae lacrumae. haec illast misericordia.	
[SŌSIA] quam timeō [quōrsum ēuādās]. [SIMŌ] fūnus interim	
prōcēdit. sequimur. ad sepulcrum uēnimus.	
in ignem inpositast. flētur. intereā haec soror	
[quam dīxī] ad flammam accessit _ inprūdentius,
(satis cum perīclō). ibi tum exanimātus pampilus	
bene dissimulātum amōrem (et cēlātum) indicat.	
adcurrit. mediam mulierem complectitur.	
{mea glucerium} {inquit} quid agis. quor tē is :::: perditum.	
tum illa {ut cōnsuētum facile amōrem cernerēs}
reiēcit _ sē in eum flēns quam familiāriter.	
[SŌSIA] quid ais. [SIMŌ] *redeō* inde īrātus (atque aegrē ferēns).	
nec satis ad obiūrgandum causae. dīceret.	
¤ quid fēcī. quid commeruī (aut peccāuī) {pater}.	
[quae sēsē in ignem inicere uoluit] prohibuī
(seruāuī). ¤ honesta ōrātiōst. [SŌSIA] rēctē putās.	
nam [sī illum obiūrgēs [*uītae* quī auxilium tulit]]	
quid faciās illī [quī dederit _ damnum (aut malum)].	
[SIMŌ] *uenit* cremēs postrīdiē ad mē clāmitāns	
¤ indignum facinus. ¤ comperisse [pampilum
prō uxōre habēre _ hanc peregrīnam]. ego illud :::: sēdulō	
negāre factum. ille īnstat factum. dēnique	
ita tum discēdō _ ab illō [ut quī sē fīliam	
<neget> datūrum]. [SŌSIA] nōn tū ibi gnātum. [SIMŌ] ne haec quidem	
satis uehemēns causa _ ad obiūrgandum. [SŌSIA] quī. cedo.
[SIMŌ] tūte ipse :::: his rēbus fīnem praescripstī {pater}	
prope adest [quom aliēnō mōre uīuendumst _ mihi]	
sine nunc [meō mē uīuere intereā modō].	
[SŌSIA] quī igitur relictus est ~ obiūrgandī locus.	
[SIMŌ] [sī propter amōrem uxōrem <nolet> dūcere]
ea prīmum ab illō animum aduortenda iniūriast.	
et nunc id :::: operam do [ut [per falsās nūptiās	
uēra obiūrgandī causa sit] sī dēneget.	
(simul scelerātus dāuos [sīquid cōnsilī	
habet] ut cōnsūmat nunc [quom nīl obsint dolī])
[quem ego crēdō [manibus (pedibusque) obnīxē omnia	
factūrum [*magis id adeō mihi* ut incommodet	
[quam ut obsequātur gnatō]]]]]. [SŌSIA] quāpropter. [SIMŌ] rogās.	
mala mēns (malus animus). [quem quidem ego :::: sī sēnserō]. 	
sed quid opust _ uerbīs. [sin ēueniat [quod uolō
[in pampilō ut nīl sit morae]]] restat cremēs	
[cui mī expūrgandus est (et spērō [cōnfore])].	
nunc tuomst officium [*hās bene* ut adsimulēs ~ nūptiās	
(perterrefaciās dāuom) (obseruēs fīlium	
[quid agat (quid cum illō cōnsilī captet)])]. [SŌSIA] sat est.
cūrābō. [SIMŌ] *eamus* nunciam intrō. i prae. sequar.	

[SIMŌ] nōn dubiumst [quīn uxōrem nōlit _ fīlius].	
ita dāuom modo timēre sēnsī [ubi [nūptiās	
futūrās esse] audīuit]. sed ipse exit _ forās.	
[DĀUOS] mīrābar hoc [sī sic abīret (et eri semper lēnitās
uerēbar [quōrsum ēuāderet])
[quī [postquam audierat [nōn datum iri _ fīliō uxōrem suo]]	
numquam quoiquam nostrum uerbum fecit (neque id aegrē tulit)]].	
[SIMŌ] at nunc faciet (neque {ut opinor} sine tuō magnō malō).	
[DĀUOS] id uoluit [nōs sic necopīnantīs dūcī falsō gaudiō
(spērantīs iam āmōtō metū) (interōscitantīs opprimī)	
[ne esset spatium cōgitandī ad disturbandās nūptiās]].	
astūtē. [SIMŌ] *carnufex* quae loquitur. [DĀUOS] erus est (neque prōuīderam).	
[SIMŌ] dāue. [DĀUOS] hem :::: quid est. [SIMŌ] ehodum ad mē. [DĀUOS] quid hic uolt. [SIMŌ] quid ais. [DĀUOS] qua dē re. [SIMŌ] rogās.	
meum gnātum <rūmor est> amāre. [DĀUOS] id populus :::: cūrat {scīlicet}.
[SIMŌ] hoccin agis (an nōn). [DĀUOS] ego uērō istuc. [SIMŌ] sed [nunc ea mē :::: exquīrere]	
inīquī patris est. nam [quod antehāc fecit] nīl ad mē :::: attinet.	
[dum tempus ad eam rem tulit] sīuī [*animum* ut explēret ~ suom].	
nunc hic diēs aliam uītam dēfert (aliōs mōrēs postulat).	
dehinc postulō ([sīue aequomst] tē oro) {dāue} [ut redeat _ iam in uiam].
*hoc* quid sit. omnēs [quī amant] grauiter sibi darī uxōrem ferunt.	
[DĀUOS] ita aiunt. [SIMŌ] tum [sīquis magistrum cēpit _ ad eam rem ~ inprobum]	
ipsum animum aegrōtum ad dēteriōrem partem plērumque adplicat.	
[DĀUOS] nōn hercle intellegō. [SIMŌ] nōn. hem. [DĀUOS] nōn. dāuos sum (nōn oedipus).	
[SIMŌ] nempe ergō apertē <uis> [quae restant] mē loquī. [DĀUOS] sane quidem.
[SIMŌ] [sī sēnserō hodiē [quicquam in his tē nūptiīs	
fallāciae cōnārī [quō fīant minus]	
(aut uelle [in ea re ostendī [quam sis callidus]])]]	
uerberibus caesum tē in pistrīnum {dāue} dēdam usque ad necem	
[ea lege atque ōmine ut [sī tē inde exēmerim] ego prō tē :::: molam].
quid. hoc intellextīn (an nōndum etiam ne hoc quidem). [DĀUOS] immō callidē.	
ita apertē ipsam rem modo locūtuss. nīl circumitiōne ūsus es.	
[SIMŌ] ubiuīs facilius passus sim [quam in hac re mē dēlūdier].	
[DĀUOS] bona uerba {quaesō}. [SIMŌ] inrīdēs. nīl mē :::: fallis. sed dicō tibi	
[ne temere faciās (neque tū haud dicās [tibi nōn praedictum])] ¤ caue ¤.

[DĀUOS] enimuērō {dāue} nīl locīst ~ sēgnitiae (neque socordiae)	
[quantum intellexī _ modo senis sententiam dē nūptiīs].	
[quae sī nōn astū prōuidentur] mē (aut erum) pessum dabunt.	
nec [quid agam] certumst [pampilumne adiūtem (an auscultem _ senī)].	
[sī illum relinquō] eius uītae timeō ([sin opitulōr] huiius minās
[quoi uerba dare difficilest]). prīmum iam dē amōre hoc comperit.	
mē īnfēnsus seruat [nēquam faciam in nūptiīs fallāciam].	
[sī sēnserit] periī (aut [sī lubitum fuerit] causam cēperit	
[quō iūre (quāque iniūriā) praecipitem mē in pistrīnum dabit]).	
*ad haec mala* hoc mī :::: accēdit etiam. *haec andria*
[sīue ista uxor (sīue amīcast)] grauida ē pampilōst.	
audīreque eōrumst operae pretium ~ audāciam.	
nam inceptiōst ~ āmentium (haud amantium).	
[quidquid peperisset] dēcrēuērunt [tollere].	
et fingunt quandam inter sē nunc fallāciam
[cīuem atticam esse _ hanc]. *fuit ōlim* quīdam senex	
(mercator). *nāuim* is frēgit _ apud andrum īnsulam.	
is obiit _ mortem. ibi tum hanc eiectam crūsidis	
patrem recēpisse _ orbam paruam. fābulae.	
miquidem hercle nōn fit _ uērī simile (atque ipsīs commentum placet).
sed mūsis ab ea ēgreditur. at ego hinc mē :::: ad forum [ut	
conueniam pampilum [ne dē hac re pater inprūdentem opprimat]].	

[MŪSIS] *audīuī* {arculis} iamdūdum. [lesbiam addūcī] iubēs.	
sane pol illa tēmulentast ~ mulier (et temerāria)	
(nec satis digna [quoi committās _ prīmō partū mulierem]).
tamen eam addūcam. inportūnitātem spectāte ~ aniculae	
[quia compōtrīx eius est]. {dī} *date* facultātem {obsecrō}	
huic pariundī (atque illī in aliīs potius peccandī locum).	
sed quidnam pampilum exanimātum uideō. uereor [quid siet].	
opperiar [ut sciam [numquidnam haec turba trīstitiae adferat]].

[PAMPILUS] *hoccinest* hūmānum factū (aut inceptū). *hoccinest* officium patris.	
[MŪSIS] quid illud est. [PAMPILUS] prō deum fidem quid est [sī haec nōn contumēliast].
*uxōrem* dēcrērat [dare sēsē mī hodiē]. nōnne oportuit	
[*praescīsse* mē ante]. nōnne [prius commūnicātum] oportuit.	
[MŪSIS] miseram mē. quod uerbum audiō.
[PAMPILUS] quid. cremēs [quī dēnegārat [sē commissūrum _ mihi	
gnātam suam uxōrem]] id mūtāuit [quia mē inmūtātum uidet].	
itane obstinātē operam dat [ut mē ā gluceriō miserum abstrahat].	
[*quod* sī fit] *pereō* funditus.	
adeōn hominem esse inuenustum (aut īnfēlīcem) quemquam [ut ego sum].
prō deum (atque hominum fidem).	
nūllōn ego cremētis pactō :::: adfīnitātem effugere <poterō>.	
quot modis contemptus (sprētus). facta (trānsacta) _ omnia. hem	
repudiātus repetor. quam ob rem. nisi [sī id est [quod suspicor]].	
aliquid mōnstrī alunt. ea [quoniam nēminī obtrūdī <potest>]
ītur ad mē. [MŪSIS] ōrātiō haec mē miseram exanimāuit _ metū.
[PAMPILUS] nam quid ego :::: dicam _ dē patre. āh	
tantamne rem tam neglegenter agere. praeteriēns modo	
mī apud forum ¤ uxor tibi dūcendast {pampile} hodiē ¤ inquit ¤ para	
(abi domum). id mihi :::: <uīsust> dīcere ¤ abi citō (ac suspende tē). ¤
obstipuī. cēnsēn [mē uerbum <potuisse> ūllum prōloquī (aut	
ūllam causam (ineptam saltem) (falsam) (inīquam))]. obmūtuī.	
[*quod* sī ego rescīssem id prius] [[quid facerem] sīquis nunc mē roget]	
aliquid facerem [ut hoc ne facerem]. sed nunc quid prīmum exsequar.	
tot mē inpediunt ~ cūrae [quae meum animum dīuorsae trahunt]
amor (misericordia huiius) (nūptiārum sollicitātiō)	
(tum patris pudor [quī mē tam lēnī passus est _ animō usque adhūc	
[quae meō quomque animō <lubitumst> facere]]). eīne ego :::: ut aduorser. ei mihi.	
incertumst [quid agam]. [MŪSIS] misera timeō [*incertum hoc* quōrsus accidat].
sed nunc peropust (aut hunc cum ipsa) (aut dē illa aliquid mē aduorsum hunc) loquī.
[dum in dubiōst animus] paullō mōmentō hūc (uel illūc) impellitur.	
[PAMPILUS] quis hīc loquitur. {mūsis} salue. [MŪSIS] ō salue {pampile}. [PAMPILUS] quid agit. [MŪSIS] rogās.
*labōrat* ē dolōre (atque ex hoc misera sollicitast) [*diem*
quia ōlim in hunc <sunt> cōnstitūtae _ nūptiae]. tum autem hoc ::::: timet	
[ne *dēserās* sē]. [PAMPILUS] hem egone [istuc :::: cōnārī] queam.
egon [propter mē illam :::: dēcipī miseram] sinam	
[quae mihi suom animum (atque omnem uītam) crēdidit	
[quam ego animō ēgregiē cāram prō uxōre habuerim]].
bene et pudīcē eius doctum (atque ēductum) <sinam>	
coāctum egestāte ingenium inmūtārier.
nōn faciam. [MŪSIS] haud uerear [sī in tē solō <sit> situm]
(sed *uim* ut <queās> ferre). [PAMPILUS] adeōn [mē ignāuom] putās	
(adeōn porrō ingrātum (aut inhūmānum) (aut ferum))	
[ut neque mē :::: cōnsuētūdō (neque amor) (neque pudor)	
commoueat (neque commoneat) [ut seruem fidem]].
[MŪSIS] ūnum hoc sciō. hanc meritam esse [ut memor essēs _ sui].
[PAMPILUS] memor essem. ō {mūsis mūsis} etiam nunc mihi	
scrīpta illa dicta sunt _ in animō ~ crūsidis	
dē gluceriō. iam fermē moriēns mē uocat.	
accessī. uōs sēmōtae. nōs sōlī. incipit.
¤ {mī pampile} huiius fōrmam (atque aetātem) uidēs	
(nec clam tē est [quam illī nunc utraeque inūtilēs	
(et ad pudicitiam) (et ad rem tūtandam) sient]).	
quod ego per hanc tē :::: dexteram orō _ (et genium tuom)	
(per tuam fidem (perque huiius sōlitūdinem)
tē obtestor [ne abs tē hanc :::: sēgregēs (neu dēserās)]).	
[sī tē in germānī frātris dīlēxī locō	
(sīue haec tē solum semper fecit maxumī)	
(seu tibi mōrigera fuit _ in rēbus omnibus)]	
tē istī uirum do _ (amīcum) (tūtōrem) (patrem).
bona nostra haec tibi permittō (et tuae mandō ~ fidēī).	
hanc mī :::: in manum dat. mors continuō ipsam occupat.	
accēpī. acceptam seruābō. [MŪSIS] ita spērō quidem.
[PAMPILUS] sed quor tū abis _ ab illa. [MŪSIS] obstetrīcem accersō. [PAMPILUS] properā. (atque {audīn}
uerbum ūnum caue _ dē nūptiīs [ne ad morbum hoc etiam]) [MŪSIS] teneō.

[CARINUS] quid ais {burria}. *daturne* illa pampilō hodiē nuptum. [BURRIA] sic est.
[CARINUS] quī scīs. [BURRIA] apud forum modo ē dāuō audīuī. [CARINUS] uae miserō mihi.
ut animus in spē (atque in timōre) usque antehāc attentus fuit,	
ita [postquam adēmpta spēs est] lassus (cūrā cōnfectus) stupet.	
[BURRIA] quaesō edepol {carīne} [quoniam nōn potest [id fierī quod uis]]
[id uelis [quod possit]]. [CARINUS] nīl uolō aliud nisi pilūmena. [BURRIA] āh
quantō satiust [tē id dare operam [quī istum amōrem ex animō āmoueās ~ tuo]]	
[quam id loquī [quō mage lubīdō frūstrā incendātur ~ tua]].	
[CARINUS] facile omnēs [quom ualēmus] rēcta cōnsilia aegrōtīs damus.
[*tū* sī hic sis] aliter sentiās. [BURRIA] age. age [ut lubet]. [CARINUS] sed pampilum
uideō. [omnia experīrī] certumst [prius quam pereō]. [BURRIA] quid hic agit.
[CARINUS] ipsum hunc ōrābō (huic supplicābō) (amōrem huic nārrābō ~ meum)
{crēdō} impetrābō [ut aliquot saltem nūptiīs prōdat ~ diēs]            
intereā fīet _ aliquid {spērō}. [BURRIA] *id aliquid* nīl est. [CARINUS] {burria}
quid tibi :::: uidētur. *adeōn* ad eum. [BURRIA] quidnī. sī nīl impetrēs
[ut tē arbitrētur _ sibi parātum moecum] [sī illam dūxerit].	
[CARINUS] *abin* hinc in malam rem cum suspīciōne istāc {scelus}.
[PAMPILUS] carīnum uideō. salue. [CARINUS] ō salue {pampile}
ad tē adueniō [spem (salūtem) (auxilium) (cōnsilium) expetēns].	
[PAMPILUS] (neque pol cōnsilī locum habeō) (neque ad auxilium cōpiam).
sed istuc quidnamst. [CARINUS] hodiē uxōrem dūcis. [PAMPILUS] aiunt. [CARINUS] {pampile}
[sī id facis] hodiē postrēmum mē uidēs. [PAMPILUS] quid ita. [CARINUS] ei mihi.
uereor [dīcere]. huic dic {quaesō} {burria}. [BURRIA] ego dicam. [PAMPILUS] quid est.
[BURRIA] spōnsam hic tuam amat. [PAMPILUS] ne iste haud mēcum sentit. ehodum dic mihi.
numquidnam amplius tibi cum illa fuit {carīne}. [CARINUS] aha {pampile}
nīl. [PAMPILUS] quam uellem. [CARINUS] nunc tē per amicitiam (et per amōrem) obsecrō
[*prīncipiō* ut ne dūcās]. [PAMPILUS] *dabō* equidem operam. [CARINUS] sed [sī id nōn potest
(aut tibi nūptiae hae sunt cordī)] [PAMPILUS] cordī. [CARINUS] saltem aliquot diēs
profer [dum proficīscor aliquō [ne uideam]]. [PAMPILUS] audī nunciam.	
ego {carīne} [neutiquam officium līberī esse _ hominis] putō
[quom is nīl mereat] [postulāre [id grātiae adpōnī sibi]].	
nūptiās effugere ego istās <malō> [quam tū adipīscier].	
[CARINUS] *reddidistī* animum. [PAMPILUS] nunc [sīquid potes aut tū (aut hic burria)]
facite (fingite) (inuenīte) (efficite) [quī dētur tibi].	
ego id agam [*mihi* quī ne dētur]. [CARINUS] sat habeō. [PAMPILUS] dāuom optumē
uideō [quoius cōnsiliō frētus sum]. [CARINUS] at tū hercle haud quicquam mihi
nisi ea [quae nīl opus sunt scīre]. *fugin* hinc. [BURRIA] ego uērō (ac lubēns).

[DĀUOS] {dī bonī} *bonī* quid portō. sed ubi inueniam _ pampilum	
[ut metum [in quō nunc est] adimam (atque expleam animum gaudiō)].	
[CARINUS] laetus est ~ nescioquid. [PAMPILUS] nīl est. nōndum haec rescīuit ~ mala.
[DĀUOS] quem ego nunc crēdō [sī iam audierit sibi parātās nūptiās]
[CARINUS] audīn tū illum. [DĀUOS] [tōtō mē oppidō exanimātum quaerere].
sed ubi quaeram. quō nunc prīmum intendam. [CARINUS] cessās [conloquī].
[DĀUOS] habeō. [PAMPILUS] {dāue} ades (resiste). [DĀUOS] quis homost [quī mē]. ō {pampile}	
tē ipsum quaerō. eugae {carīne}. ambō opportūnē. uōs uolō.
[PAMPILUS] {dāue} periī. [DĀUOS] quīn tū hoc :::: audī. [CARINUS] interiī. [DĀUOS] [quid timeās] sciō.
[PAMPILUS] mea quidem hercle certē in dubiō uītast. [DĀUOS] et [quid tū] sciō.	
[PAMPILUS] nūptiae mī. [DĀUOS] etsī sciō. [PAMPILUS] hodiē. [DĀUOS] obtundis [tametsī intellegō].	
id pauēs [ne dūcās tū illam] (tū autem [ut dūcās]). [CARINUS] rem tenēs.
[PAMPILUS] istuc ipsum. [DĀUOS] atque istuc ipsum nīl perīclīst. mē uide.
[PAMPILUS] obsecrō tē. quam prīmum hoc mē līberā ~ miserum metū. [DĀUOS] em	
līberō. uxōrem tibi nōn dat _ iam cremēs. [PAMPILUS] quī scīs. [DĀUOS] sciō.	
tuos pater modo mē prehendit. ait [tibi uxōrem dare	
hodiē (item alia multa [quae nunc nōn <est> nārrandī locus])].	
continuō [ad tē properāns] percurrō _ ad forum [ut dicam haec tibi].
[ubi tē nōn inueniō] ibi ēscendō _ in quendam excelsum locum	
(circumspiciō). nusquam. forte ibi huius uideō ~ burriam.	
rogō. negat [uīdisse]. mihi molestum. [quid agam] cōgitō.	
redeuntī intereā ex ipsa re mī incidit _ suspīciō hem	
paullulum opsōnī. ipsus trīstis. dē inprōuīsō nūptiae.
nōn cohaerent. [PAMPILUS] quōrsusnam istuc. [DĀUOS] ego mē :::: continuō ad chremem.	
[quom illō adueniō] sōlitūdō ante ōstium. iam id :::: gaudeō.	
[CARINUS] rēctē dīcis. [PAMPILUS] perge. [DĀUOS] maneō. intereā [intrō ire nēminem]
uideō (exīre nēminem) (mātrōnam nūllam in aedibus)	
(nīl ōrnātī) (nīl tumultī). accessī. intrō aspexī. [PAMPILUS] sciō.
magnum signum. [DĀUOS] num uidentur [conuenīre haec nūptiīs].	
[PAMPILUS] nōn opinor {dāue}. [DĀUOS] opinor nārrās. nōn rēctē accipis.	
certa rēs est. etiam puerum inde abiēns conuenī ~ cremī.	
holera (et pisciculōs minūtōs) ferre _ obolō in cēnam senī.	
[CARINUS] līberātus sum _ hodiē {dāue} tua opera. [DĀUOS] ac nullus quidem.
[CARINUS] quid ita. nempe huic prorsus illam nōn dat. [DĀUOS] {rīdiculum caput}
quasi necesse sit [sī huic nōn dat] [tē illam uxōrem dūcere]	
[nisi uidēs (nisi senis amīcōs ōrās ambīs)]. [CARINUS] bene monēs.
ibo [etsī hercle saepe iam mē spēs haec frūstrātast]. uale.	

[PAMPILUS] quid igitur sibi :::: uolt _ pater. quor simulat. [DĀUOS] ego dicam _ tibi.
[sī id suscēnseat nunc [quia nōn det tibi uxōrem] cremēs]	
ipsus [sibi esse iniūrius] uideātur (neque id iniūria)	
[prius quam tuom [ut sēsē habeat <animum> ad nūptiās] perspexerit].	
sed [sī tū negāris dūcere] $ibi$ culpam in tē trānsferet.	
tum illae turbae fīent. [PAMPILUS] quiduīs patiar. [DĀUOS] pater est {pampile}.
difficilest. tum haec sōlast _ mulier. dictum (ac factum) inuēnerit	
aliquam causam [quam ob rem eiciat oppidō]. [PAMPILUS] eiciat. [DĀUOS] citō.	
[PAMPILUS] cedo igitur [quid faciam] {dāue}. [DĀUOS] dic [tē ductūrum]. [PAMPILUS] hem. [DĀUOS] quid est.	
[PAMPILUS] egon dicam. [DĀUOS] quor nōn. [PAMPILUS] numquam faciam. [DĀUOS] ne negā.	
[PAMPILUS] suādere nōlī. [DĀUOS] ex ea re [quid fīat] uide.
[PAMPILUS] [ut ab illa exclūdar] hoc conclūdar. [DĀUOS] nōn itast.	
nempe [hoc sic esse] opinor. dictūrum patrem	
[*dūcās* <uolō> hodiē uxōrem]. tū ¤ dūcam ¤ inquiēs.	
cedo. quid iūrgābit _ tēcum. hic reddēs [*omnia	
[quae nunc sunt certa ei cōnsilia]* *incerta* ut sient
_ sine omnī perīclō]. nam hoc haud dubiumst [quīn cremēs	
tibi nōn det _ gnātam] (nec tū ea causa minuerīs	
haec [quae facis] [ne is mūtet suam sententiam]).	
*patrī* dic uelle [ ut [quom uelit] tibi iūre īrāscī nōn queat].	
nam quod tū spērēs prōpulsābō facile uxōrem his mōribus:
dabit nēmō: inueniet inopem potius quam tē corrumpī sinat.	
sed sī tē aequō animō ferre accipiet, neglegentem fēceris:	
aliam ōtiōsus quaeret: intereā aliquid acciderit bonī.	
[PAMPILUS] itan crēdis. [DĀUOS] haud dubium id quidemst. [PAMPILUS] uide [quō mē indūcās]. [DĀUOS] quīn tacēs.	
[PAMPILUS] dicam. [*puerum autem* ne rescīscat mī esse ex illa] cautiōst.
nam pollicitus sum [susceptūrum]. [DĀUOS] ō facinus audāx. [PAMPILUS] hanc fidem	
sibi <mē obsecrāuit> [quī sē scīret nōn dēsertūrum] ut darem.	
[DĀUOS] cūrābitur. sed pater adest. caue [tē esse trīstem] sentiat.	

[SIMŌ] reuīsō [quid agant (aut quid captent ~ cōnsilī)].	
[DĀUOS] hic nunc nōn dubitat [quīn [tē ductūrum] negēs].
*uenit* meditātus alicunde ex solō locō.	
ōrātiōnem <spērat> inuēnisse sē	
[quī *differat* tē]. proin tū fac [*apud tē* ut siēs].	
[PAMPILUS] modo ut possim {dāue}. [DĀUOS] *crēde* {inquam} hoc mihi {pampile}. 	
numquam hodiē tēcum commūtātūrum _ patrem
ūnum esse uerbum [sī tē <dīcēs> dūcere].	

[BURRIA] erus mē :::: [relictīs rēbus] iussit [pampilum
hodiē obseruāre] [ut [quid agēret _ dē nūptiīs]	
scīrem]. id proptereā nunc hunc :::: [uenientem] sequor.	
ipsum adeō praestō uideō _ cum dāuō. hoc agam.
[SIMŌ] utrumque [adesse] uideō. [DĀUOS] em serua. [SIMŌ] pampile.	
[DĀUOS] *quasi dē inprōuīsō* respice _ ad eum. [PAMPILUS] ehem {pater}.	
[DĀUOS] probe. [SIMŌ] hodiē [uxōrem dūcās] {ut dīxī} uolō.	
[BURRIA] nunc nostrae timeō ~ partī [quid hic respondeat].
[PAMPILUS] *neque istīc (neque alibī)* tibi <erit> usquam in mē mora. [BURRIA] hem.
[DĀUOS] obmūtuit. [BURRIA] quid dīxit. [SIMŌ] facis [ut tē decet]
[quom istuc [quod postulō] impetrō _ cum grātiā].	
[DĀUOS] sum uērus. [BURRIA] erus {quantum audiō} uxōre excidit.
[SIMŌ] *i nunciam* intrō [ne in morā [quom opus sit] siēs].	
[PAMPILUS] eō— [BURRIA] nūllāne in re <esse> quoiquam hominī _ fidem.
uerum illud uerbumst [uolgō quod [dīcī] solet]	
omnis sibi malle [melius esse] [quam alterī].	
ego illam :::: uīdī. uirginem fōrmā bonā	
meminī [uidērī]. quō aequior <sum> pampilō	
[sī [sē illam in somnīs [quam illum] amplectī] māluit].
renūntiābō [ut *prō hoc malō* mihi det _ malum].	

[DĀUOS] hic nunc mē credit [aliquam sibi fallāciam	
portāre (et eā mē hic restitisse grātiā].	
[SIMŌ] quid dāuos nārrat. [DĀUOS] aequē quicquam nunc quidem.	
[SIMŌ] nīlne. hem. [DĀUOS] nīl prorsus. [SIMŌ] atquī exspectābam quidem.
[DĀUOS] praeter spem ēuenit {sentiō}. hoc male habet _ uirum.	
[SIMŌ] potin es [mihi uerum dīcere]. [DĀUOS] nīl facilius.	
[SIMŌ] num illī molestae quidpiam haec sunt ~ nūptiae	
_ propter huiusce hospitāī cōnsuētūdinem.	
[DĀUOS] nīl hercle. aut {sī adeō} bīduīst (aut trīduī) 
_ haec sollicitūdō. nōstī. deinde dēsinet.	
etenim ipsus sēcum eam rem reputāuit _ uia.	
[SIMŌ] laudō. [DĀUOS] [dum licitumst ei (dumque aetās tulit)]	
amāuit. tum id clam. cāuit [ne umquam īnfāmiae	
ea rēs sibi esset] [ut uirum fortem decet].
nunc uxōre opus est. animum ad uxōrem adpulit.	
[SIMŌ] subtristis <uisus est> esse aliquantum mihi.	
[DĀUOS] nīl propter hanc rem (sed est [quod suscēnset tibi]).	
[SIMŌ] quidnamst. [DĀUOS] puerīlest. [SIMŌ] quid id est. [DĀUOS] nīl. [SIMŌ] quīn dic. quid est.	
[DĀUOS] ait [nimium parce facere sumptum]. [SIMŌ] mēne. [DĀUOS] tē.
uix {inquit} drachumis est opsonatum ~ decem.	
nōn fīliō <uidetur> uxōrem dare.	
quem {inquit} uocabō _ ad cenam meorum aequalium	
potissumum nunc. et [quod dīcendum hic siet]	
tū quoque perparce nimium. nōn laudō. [SIMŌ] tace.
[DĀUOS] commoui. [SIMŌ] ego [istaec rēctē ut fīant] uīderō.	
quidnam hoc est rei. quid hic uolt _ ueterātor sibi.	
nam [sī hic malīst ~ quicquam] em illic est huic rei caput.

[MŪSIS] ita pol quidem rēs est {ut dīxtī} {lesbia}.
*fidēlem* haud fermē mulierī inueniās ~ uirum.
[SIMŌ] ab andriāst ancilla _ haec. [DĀUOS] quid nārrās. ita est.	
[MŪSIS] sed hic pampilus [SIMŌ] quid dīcit. [MŪSIS] firmāuit _ fidem. [SIMŌ] hem.
[DĀUOS] utinam (aut hic surdus) (aut haec mūta facta sit).	
[MŪSIS] nam quod peperisset <iussit> tollī. [SIMŌ] ō {iuppiter}
quid ego audiō. āctumst [siquidem haec uēra praedicat].
[LESBIA] *bonum ingenium* nārrās ~ adulēscentis. [MŪSIS] optumum.
sed *sequere* mē intrō [ne in morā illī sis]. [LESBIA] sequor.
[DĀUOS] quod remedium nunc huic malō inueniam. [SIMŌ] quid hoc.	
adeōn est dēmēns. ex peregrīnā. iam sciō. āh	
uix tandem sēnsī _ stolidus. [DĀUOS] quid hic [sēnsisse] ait.
[SIMŌ] *haec prīmum adfertur* iam mī ab hoc ~ fallācia.	
hanc simulant [parere] [quō cremētem absterreant].	
[GLUCERIUM] intus {iūnō lūcīna} fer opem (serua mē) {obsecrō}.
[SIMŌ] hui tam cito. rīdiculum. [postquam ante ōstium	
mē audīuit [stāre]] adproperat. nōn sat commodē
dīuīsa sunt _ temporibus tibi {dāue} haec. [DĀUOS] mihin.	
[SIMŌ] num inmemorēs _ discipulī. [DĀUOS] ego [quid nārrēs] nesciō.	
[SIMŌ] hicin [*mē* sī inparātum in uērīs nūptiīs	
adortus esset] quōs mihi lūdōs redderet.	
nunc huius perīclō fit (ego in portū nāuigō).

[LESBIA] adhūc :::: {arculis} [quae adsolent (quaeque oportent
[signa esse ad salūtem])] omnia [huic esse] uideō.	
nunc prīmum fac [*istaec* ut lauet]. poste deinde	::::
*[quod iussī [darī [bibere]] (et quantum imperāuī)]*	
date. mox ego huc :::: reuortor.
perecastorscītus puer <est> nātus _ pampilō.	
deōs quaesō [ut <sit> superstes] [quandoquidem ipsest ingeniō bonō	
(quomque huic est ueritus [optumae adulēscentī facere iniūriam])].	
[SIMŌ] uel hoc quis nōn crēdat [quī tē nōrit] [abs tē esse ortum]. [DĀUOS] quidnam id est.	
[SIMŌ] nōn imperābat _ cōram [quid opus factō esset] puerperae
(sed [postquam ēgressast] illis [quae <sunt> intus] clāmat _ dē uia)	
ō {dāue} itan contemnor _ abs tē (aut itane tandem idōneus	
tibi uideor [esse] [quem tam apertē fallere <incipiās> dolīs].	
saltem accurate, ut metui uidear certe, sī resciuerim.	
[DĀUOS] certe hercle nunc hic sē ipsus fallit, haud ego. [SIMŌ] edixin tibi,
interminatus sum ne faceres. num ueritus. quid re tulit.	
credon tibi hoc nunc, peperisse hanc ē pamphilo.	
[DĀUOS] teneō quid erret et quid agam habeō. [SIMŌ] quid taces.	
[DĀUOS] quid credas. quasi nōn tibi renuntiata sint haec sic fore.	
[SIMŌ] mihin quisquam. [DĀUOS] ehō an tute intellexti hoc adsimularier. [SIMŌ] inrideor.
[DĀUOS] renuntiatumst: nam quī istaec tibi incidit suspicio.	
[SIMŌ] quī. quia tē noram. [DĀUOS] quasi tū dicās factum id cōnsiliō meō.	
[SIMŌ] certe enim sciō. [DĀUOS] nōn satis mē pernosti etiam qualis sim, simō.	
[SIMŌ] egon tē. [DĀUOS] sed siquid tibi narrare occepi, continuō dari	
tibi uerba cēnses. [SIMŌ] falso. [DĀUOS] itaque hercle nīl iam muttire audeō.
[SIMŌ] hoc ego sciō unum, neminem peperisse hic. [DĀUOS] intellexti:	
sed nilō setius referetur mox huc puer ante ostium.	
id ego iam nunc tibi, ere, renuntiō futurum, ut sis sciēns,	
ne tū hoc mihi posterius dicās daui factum cōnsiliō aut dolis.	
prorsus ā mē opinionem hanc tuam esse ego amotam uolō.
[SIMŌ] unde id scīs. [DĀUOS] audiui et crēdō: multa concurrunt simul	
quī coniecturam hanc nunc faciō. iam prius haec sē ē pamphilo	
grauidam dixit esse: inuentumst falsum. nunc, postquam uidet	
nuptiās domi adparari, missast ancilla ilico	
obstetricem accersitum ad eam et puerum ut adferret simul.
hoc nisi fit, puerum ut tū uideās, nīl mouentur nūptiae.	
[SIMŌ] quid ais. quom intellexeras	
id cōnsilium capere, quor nōn dixti extemplō pamphilo.	
[DĀUOS] quis igitur eum ab illa abstraxit nisi ego. nam omnēs nōs quidem	
scimus quam misere hanc amarit: nunc sibi uxōrem expetit.
postremō id mihi da negoti: tū tamenidem hās nuptias	
perge facere ita ut facis, et id sperō adiuturos deos.	
[SIMŌ] immō abi intrō: ibi mē opperire et quod paratō opus est para.—	
nōn inpulit mē haec nunc omninō ut crederem:	
atque haud sciō an quae dixit sint uera omnia,
sed parui pendō: illud mihi multō maxumumst	
quod mihi pollicitust ipsus gnatus. nunc chremem	
conueniam, orabō gnatō uxōrem: sī impetro,	
quid aliās malim quam hodiē hās fieri nuptias.	
nam gnatus quod pollicitust, haud dubiumst mihi, id
sī nōlit, quīn eum meritō possim cogere.	
atque adeō in ipsō tempore eccum ipsum obuiam.	

[SIMŌ] iubeō chremetem . . [CREMES] ō tē ipsum quaerebam. [SIMŌ] et ego tē. [CREMES] optatō aduenis.
aliquot mē adierunt, ex tē auditum quī aibant hodiē filiam	
meam nubere tuō gnatō: id uisō tune an illī īnsaniant.
[SIMŌ] ausculta pauca: et quid ego tē uelim et tū quod quaeris scies.	
[CREMES] auscultō: loquere quid uelis.
[SIMŌ] per tē deos orō et nostram amicitiam, chreme,	
quae incepta ā paruis cum aetate adcreuit simul,	
perque unicam gnātam tuam et gnātum meum,
quoius tibi potestās summa seruandi datur,	
ut mē adiuues in hac re atque ita uti nūptiae	
fuerant futurae, fiant. [CREMES] āh ne mē obsecra:
quasi hoc tē orandō ā mē impetrare oporteat.	
alium esse cēnses nunc mē atque ōlim quom dabam.
sī in remst utrique ut fiant, accersi iube:	
sed sī ex ea re plus malist quam commodi	
utrique, id orō tē in commune ut cōnsulās,	
quasi sī illa tua sit pamphilique ego sim pater.	
[SIMŌ] immō ita uolō itaque postulō ut fiat, chreme,
neque postulem abs tē ni ipsa rēs moneat. [CREMES] quid est.
[SIMŌ] irae sunt inter glycerium et gnātum. [CREMES] audiō.
[SIMŌ] ita magnae ut sperem posse auelli. [CREMES] fabulae.
[SIMŌ] profectō sic est. [CREMES] sic hercle ut dicam tibi:
amantium irae amoris integratiost.
[SIMŌ] em id tē orō ut ante eamus, dum tempus datur	
dumque eius lubidō occlusast contumeliis,	
prius quam harum scelera et lacrumae cōnfictae dolis	
redducunt animum aegrotum ad misericordiam,	
uxōrem demus. sperō cōnsuetudine et
coniugiō liberali deuinctum, chreme,	
dehinc facile ex illis sēsē emersurum malis.	
[CREMES] tibi ita hoc uidetur: at ego nōn posse arbitror
neque illum hanc perpetuō habere neque mē perpeti.	
[SIMŌ] quī scīs ergō istuc, nisi perīclum feceris.
[CREMES] at istuc perīclum in filia fieri grauest.
[SIMŌ] nempe incommoditās denique huc omnis redit	
sī eueniat, quod dī prohibeant, discessiō.	
at sī corrigitur, quot commoditates uide:	
principiō amicō fīlium restitueris,
tibi generum firmum et filiae inuenies uirum.	
[CREMES] quid istic. sī ita istuc animum induxti esse utile,
nolō tibi ullum commodum in mē claudier.	
[SIMŌ] meritō tē semper maxumi fēcī, chreme.	
[CREMES] sed quid ais. [SIMŌ] quid. [CREMES] quī scīs eos nunc discordare inter sē.
[SIMŌ] ipsus mihi dāuos, quī intumust eorum cōnsiliis, dixit:	
et is mihi persuadet nuptiās quantum queam ut maturem.	
num cēnses faceret, fīlium nisi scīret eadem haec uelle.	
tute adeō iam eius audies uerba. heus euocate huc dauom.	
atque eccum uideō ipsum forās exire. [DĀUOS] ad tē ibam. [SIMŌ] quidnamst.
[DĀUOS] quor uxor nōn accersitur. iam aduesperascit. [SIMŌ] audin.	
ego dudum nōn nīl ueritus sum, dāue, abs tē ne faceres idem	
quod uolgus seruorum solet, dolis ut mē deluderes	
proptereā quod amat filiūs. [DĀUOS] egon istuc facerem. [SIMŌ] credidi,	
idque adeō metuēns uōs celaui quod nunc dicam. [DĀUOS] quid. [SIMŌ] scies:
nam propemodum habeō iam fidem. [DĀUOS] tandem cognosti quī siem.	
[SIMŌ] nōn fuerant nūptiae futurae. [DĀUOS] quid. nōn. [SIMŌ] sed ea gratia	
simulaui uōs ut pertemptarem. [DĀUOS] quid ais. [SIMŌ] sic rēs est. [DĀUOS] uide:	
numquam istuc quiui ego intellegere. uah cōnsilium callidum.	
[SIMŌ] hoc audi: ut hinc tē intrō ire iussi, opportune hic fit mī obuiam. [DĀUOS] hem
numnam perimus. [SIMŌ] narrō huic quae tū dudum narrasti mihi.	
[DĀUOS] quidnam audio. [SIMŌ] gnātam ut det orō uixque id exorō. [DĀUOS] occidi. [SIMŌ] hem	
quid dixti. [DĀUOS] optume {inquam} factum. [SIMŌ] nunc per hunc nullast mora.	
[CREMES] domum modo ibo, ut adparetur dicam, atque huc renuntiō.—
[SIMŌ] nunc tē oro, dāue, quoniam solus mī effecisti hās nuptiās . .
[DĀUOS] ego uerō solus. [SIMŌ] corrigere mihi gnātum porrō enitere.	
[DĀUOS] faciam hercle sedulō. [SIMŌ] potes nunc, dum animus inritatus est.	
[DĀUOS] quiescas. [SIMŌ] age igitur, ubi nunc est ipsus. [DĀUOS] mirum ni domist.	
[SIMŌ] ibō ad eum atque eadem haec quae tibi dīxī dicam idem illī.— [DĀUOS] nullus sum.	
quid causaest quīn hinc in pistrinum recta proficiscar uia.
nīl est preci loci relictum: iam perturbaui omnia:	
erum fefelli: in nuptiās conieci erilem fīlium:	
fēcī hodiē ut fierent, īnsperante hoc atque inuitō pampilō.	
em astutias. quod sī quiessem, nīl euenisset mali.	
sed eccum ipsum uideō: occidi.
utinam mihi esset aliquid hic quō nunc mē praecipitem darem.	

[PAMPILUS] ubi illicest scelus quī perdidit mē. [DĀUOS] periī. [PAMPILUS] atque hoc cōnfiteor iure	
mī obtigisse, quandoquidem tam iners, tam nulli cōnsili sum.	
seruon fortunās meās mē commisisse futtili.	
ego pretium ob stultitiam ferō: sed inultum numquam id auferet.
[DĀUOS] posthāc incolumem sat sciō fore mē, nunc sī deuitō hoc malum.	
[PAMPILUS] nam quid ego nunc dicam patrī. negabon uelle mē, modo	
quī sum pollicitus ducere. qua audacia id facere audeam.	
nec quid nunc mē faciam sciō. [DĀUOS] nec mequidem, atque id agō sedulō.	
dicam aliquid mē inuenturum, ut huic malō aliquam productem moram.
[PAMPILUS] oh. [DĀUOS] uisus sum [PAMPILUS] ehō dum, bone uir, quid ais. uiden mē cōnsiliis tuis	
miserum inpeditum esse. [DĀUOS] at iam expediam. [PAMPILUS] expedies. [DĀUOS] certe {pampile}.	
[PAMPILUS] nempe ut modo. [DĀUOS] immō melius sperō. [PAMPILUS] oh tibi ego ut credam, furcifer.	
tū rem inpeditam et perditam restituas. em quō fretus sim,	
quī mē hodiē ex tranquillissuma re coniecisti in nuptias.
an nōn dīxī esse hoc futurum. [DĀUOS] dixti. [PAMPILUS] quid merituss. [DĀUOS] crucem.	
sed sine paullulum ad mē redeam: iam aliquid dispiciam. [PAMPILUS] ei mihi,	
quom nōn habeō spatium ut dē tē sumam supplicium ut uolo.	
namque hoc tempus praecauere mihi mē, haud tē ulcisci sinit.

[CARINUS] hoccinest credibile aut memorabile,
tanta uecordia innata quoiquam ut siet	
ut malis gaudeant atque ex incommodis	
alterius sua ut comparent commoda. āh	
idnest uerum. immō id est genus hominum pessumum in	
denegandō modo quis pudor paullum adest:
post ubi tempus promissa iam perfici,	
tum coacti necessariō sē aperiunt,	
et timent et tamen rēs premit denegare:	
ibi tum eorum inpudentissuma oratiost	
quis tū es. quis mihi es. quor meam tibi. heus
proxumus sum egomet mihi.	
at tamen ubi fides. sī roges,	
nīl pudet hic, ubi opus est: illī ubi	
nīl opust, ibi uerentur.ā
sed quid agam. adeon ad eum et cum eō iniuriam hanc expostulem.
ingeram mala multa. atque aliquis dicat nīl promoueris:
multum: molestus certe ei fuerō atque animō morem gesserō.	
[PAMPILUS] charine, et mē et tē inprudēns, nisi quid dī respiciunt, perdidi.	
[CARINUS] itane inprudēns. tandem inuentast causa: soluisti fidem.
[PAMPILUS] quid tandem. [CARINUS] etiamnunc mē ducere istis dictis postulas.
[PAMPILUS] quid istuc est. [CARINUS] postquam mē amare dīxī, conplacitast tibi.
heu mē miserum quī tuom animum ex animō spectaui meo.	
[PAMPILUS] falsus es. [CARINUS] nōn tibi sat esse hoc solidum uisumst gaudium,
nisi mē lactasses amantem et falsa spe produceres.	
habeas. [PAMPILUS] habeam. āh nescis quantis in malis uorser miser	
quantasque hic suis cōnsiliis mihi cōnflauit sollicitudines
meus carnufex. [CARINUS] quid istuc tam mirumst dē tē sī exemplum capit.
[PAMPILUS] haud istuc dicās, sī cognoris uel mē uel amōrem meum.	
[CARINUS] sciō: cum patre altercasti dudum et is nunc proptereā tibi
suscēnset nec tē quiuit hodiē cogere illam ut duceres.	
[PAMPILUS] immō etiam, quō tū minus scīs aerumnās meās,
haec nūptiae nōn adparabantur mihi	
nec postulabat nunc quisquam uxōrem dare.	
[CARINUS] sciō: tū coactus tua uoluntate es. [PAMPILUS] mane:
nondum scīs. [CARINUS] sciō equidem illam ducturum esse tē.
[PAMPILUS] quor mē enicas. hoc audi: numquam destitit
īnstare ut dicerem mē ducturum patrī:	
suadere orare usque adeō donec perpulit.	
[CARINUS] quis homō istuc. [PAMPILUS] dāuos . . [CARINUS] dāuos. [PAMPILUS] interturbat. [CARINUS] quam ob rem. [PAMPILUS] nesciō:
nisi mihi deos satis sciō fuisse iratos quī auscultauerim.	
[CARINUS] factum hoc est, dāue. [DĀUOS] factum. [CARINUS] hem quid ais. scelus.
at tibi dī dignum factis exitium duint.	
ehō dic mī, sī omnēs hunc coniectum in nuptias	
inimici uellent, quod nisi hoc cōnsilium darent.	
[DĀUOS] deceptus sum, at nōn defetigatus. [PAMPILUS] sciō.	
[DĀUOS] hac nōn successit, alia adoriemur uia:
nisi sī id putās, quia primō processit parum,	
nōn posse iam ad salutem conuorti hoc malum.	
[PAMPILUS] immō etiam: nam satis crēdō, sī aduigilaueris,	
ex unis geminās mihi cōnficies nuptias.	
[DĀUOS] ego {pampile} hoc tibi prō seruitiō debeo,
conari manibus pedibus noctesque et dies,	
capitis perīclum adire, dum prosim tibi:	
tuomst, siquid praeter spem euenit, mī ignoscere.	
parum succedit quod agō: at faciō sedulō.	
uel melius tute reperi, mē missum face.
[PAMPILUS] cupiō: restitue in quem mē accepisti locum.	
[DĀUOS] faciam. [PAMPILUS] at iam hoc opust. [DĀUOS] em . . sed mane: concrepuit ā glyceriō ostium.	
[PAMPILUS] nīl ad tē. [DĀUOS] quaerō. [PAMPILUS] hem nuncin demum. [DĀUOS] at iam hoc tibi inuentum dabō.	

[MŪSIS] iam ubi ubi erit, inuentum tibi curabō et mēcum adductum
tuom pamphilum: modo tū, anime mī, noli tē macerare.
[PAMPILUS] mysis. [MŪSIS] quis est. ehem pampile, optume mihi tē offers. [PAMPILUS] quid id est.
[MŪSIS] orare iussit, sī sē ames, era, iam ut ad sēsē uenias:
uidere tē ait cupere. [PAMPILUS] uah periī: hoc malum integrascit.	
sicin mē atque illam opera tua nunc miseros sollicitarier.	
nam idcircō accersor nuptiās quod mī adparari sēnsit.
[CARINUS] quibus quidem quam facile potuerat quiesci, sī hic quiesset.
[DĀUOS] age, sī hic nōn īnsanit satis sua sponte, īnstiga. [MŪSIS] atque edepol
ea rēs est, proptereaque nunc misera in maerorest. [PAMPILUS] mysis,	
per omnis tibi adiurō deos numquam eam mē deserturum,	
nōn sī capiundos mihi sciam esse inimicos omnis homines.
hanc mī expetiui: contigit: conueniunt mōrēs: ualeant	
quī inter nōs discidium uolunt: hanc nisi mors mī adimet nēmō.	
[MŪSIS] resipiscō. [PAMPILUS] nōn apollinis mage uerum atque hoc respōnsumst.
sī poterit fieri ut ne pater per mē stetisse credat	
quō minus haec fierent nūptiae, uolō: sed sī id nōn poterit,
id faciam, in procliui quod est, per mē stetisse ut credat.	
quis uideor. [CARINUS] miser, aequē atque ego. [DĀUOS] cōnsilium quaerō. [PAMPILUS] fortiss.
sciō quid conere. [DĀUOS] hoc ego tibi profectō effectum reddam.	
[PAMPILUS] iam hoc opus est. [DĀUOS] quīn iam habeō. [CARINUS] quid est. [DĀUOS] huic, nōn tibi habeo, ne erres.
[CARINUS] sat habeō. [PAMPILUS] quid facies. cedō. [DĀUOS] dies hic mī ut satis sit uereor
ad agendum: ne uacuom esse mē nunc ad narrandum credas:	
proinde hinc uōs amolimini: nam mī inpedimentō estis.	
[PAMPILUS] ego hanc uisam.— [DĀUOS] quid tū. quō hinc tē agis. [CARINUS] uerum uis dicam. [DĀUOS] immō etiam:
narrationis incipit mī initium. [CARINUS] quid mē fiet.
[DĀUOS] ehō tū inpudēns, nōn satis habes quod tibi dieculam addo,
quantum huic promoueō nuptias. [CARINUS] dāue, at tamen . . [DĀUOS] quid ergo.
[CARINUS] ut ducam. [DĀUOS] ridiculum. [CARINUS] huc face ad mē ut ueniās, siquid poteris.
[DĀUOS] quid ueniam. nīl habeō. [CARINUS] at tamen, siquid. [DĀUOS] age ueniam. [CARINUS] siquid,
domi erō.— [DĀUOS] tū, mysis, dum exeo, parumper mē opperire hic.	
[MŪSIS] quāpropter. [DĀUOS] ita factost opus. [MŪSIS] matura. [DĀUOS] iam {inquam} hic aderō.

[MŪSIS] nilne esse proprium quoiquam. dī uostram fidem.
summum bonum esse erae putabam hunc pamphilum,	
amicum, amatorem, uirum in quouis loco	
paratum: uerum ex eō nunc misera quem capit	
laborem. facile hic plus malist quam illic bonī.
sed dāuos exit. mī homo, quid istuc obsecrost.	
quō portās puerum. [DĀUOS] mysis, nunc opus est tua	
mihi ad hanc rem exprompta memoria atque astutia.	
[MŪSIS] quidnam incepturuss. [DĀUOS] accipe ā mē hunc ocius
atque ante nostram ianuam adpone. [MŪSIS] obsecrō,
humine. [DĀUOS] ex ara hinc sume uerbenās tibi	
atque eās substerne. [MŪSIS] quam ob rem id tute nōn facis.
[DĀUOS] quia, sī forte opus sit ad erum iurandum mihi	
nōn adposisse, ut liquidō possim. [MŪSIS] intellegō:
noua nunc religiō in tē istaec incessit. cedo.
[DĀUOS] moue ocius tē, ut quid agam porrō intellegas.	
prō iuppiter. [MŪSIS] quid est. [DĀUOS] spōnsae pater interuenit.
repudiō quod cōnsilium prīmum intenderam.	
[MŪSIS] nesciō quid narres. [DĀUOS] ego quoque hinc ab dextera
uenire mē adsimulabō: tū ut subseruias
orationi, ut quomque opus sit, uerbis uide.	
[MŪSIS] ego quid agās nīl intellegō: sed siquid est
quod mea opera opus sit uōbīs, aut tū plus uides,	
manebo, nequod uostrum remorer commodum.	

[CREMES] reuortor, postquam quae opus fuere ad nuptias
gnatae paraui, ut iubeam accersi. sed quid hoc.	
puer herclest. mulier, tun posisti hunc. [MŪSIS] ubi illic est.
[CREMES] nōn mihi respondes. [MŪSIS] nusquam est. uae miserae mihi.
reliquit mē homō atque abiit. [DĀUOS] dī uostram fidem,	
quid turbaest apud forum. quid illī hominum litigant.
tum annona carast. quid dicam aliud nesciō.	
[MŪSIS] quor tū obsecrō hic mē solam. [DĀUOS] hem quae haec est fabula.
ehō mysis, puer hic undest. quisue huc attulit.	
[MŪSIS] satin sanuss quī mē id rogites. [DĀUOS] quem ego igitur rogem
quī hic neminem alium uideam. [CREMES] miror unde sit.
[DĀUOS] dictura es quod rogo. [MŪSIS] au. [DĀUOS] concede ad dexteram.
[MŪSIS] deliras: nōn tute ipse . . . [DĀUOS] uerbum sī mihi
unum praeter quam quod tē rogō faxis: caue.	
male dicis. undest. dic clare. [MŪSIS] ā nōbīs. [DĀUOS] hahae.
mirum uerō inpudenter mulier sī facit
meretrix. [CREMES] ab andriast ancilla haec, quantum intellegō.
[DĀUOS] adeon uidemur uōbīs esse idonei	
in quibus sic inludatis. [CREMES] ueni in tempore.
[DĀUOS] propera adeō puerum tollere hinc ab ianua.	
mane: caue quoquam ex istoc excessis loco.
[MŪSIS] dī tē eradicent. ita mē miseram territas.
[DĀUOS] tibi ego dicō an nōn. [MŪSIS] quid uis. [DĀUOS] at etiam rogas.
cedo, quoium puerum hic adposisti. dic mihi.	
[MŪSIS] tū nescis. [DĀUOS] mitte id quod sciō: dic quod rogō.
[MŪSIS] uostri. [DĀUOS] quoius nostri. [MŪSIS] pamphili. [DĀUOS] hem quid. pamphili.
[MŪSIS] ehō an nōn est. [CREMES] rēctē ego hās semper fugi nuptias.
[DĀUOS] ō facinus animaduortendum. [MŪSIS] quid clamitas.
[DĀUOS] quemne ego heri uidi ad uōs adferri uesperi.	
[MŪSIS] ō hominem audacem. [DĀUOS] uerum: uidi cantharam
suffarcinatam. [MŪSIS] dis pol habeō grātiam
quom in pariundō aliquot adfuerunt liberae.	
[DĀUOS] ne illa illum haud nouit quoius causa haec incipit:	
cremēs sī positum puerum ante aedis uiderit,	
suam gnātam nōn dabit: tantō hercle mage dabit.	
[CREMES] nōn hercle faciet. [DĀUOS] nunc adeō, ut tū sis sciēns,
nisi puerum tollis iam ego hunc in mediam uiam	
prouoluam teque ibidem peruoluam in lutō.	
[MŪSIS] tū pol homō nōn es sobrius. [DĀUOS] fallacia
alia aliam trudit: iam susurrari audio	
ciuem atticam esse hanc. [CREMES] hem. [DĀUOS] coactus legibus
eam uxōrem ducet. [MŪSIS] au obsecrō, an nōn ciuis est.
[CREMES] iocularium in malum īnsciēns paene incidi.
[DĀUOS] quis hic loquitur. ō chreme, per tempus aduenis:	
ausculta. [CREMES] audiui iam omnia. [DĀUOS] anne haec tū omnia.
[CREMES] audiui, {inquam}, ā principiō. [DĀUOS] audistin, obsecrō. hem
scelera. hanc iam oportet in cruciatum hinc abripi.	
hic est ille: nōn tē credās dauom ludere.	
[MŪSIS] mē miseram. nīl pol falsi dīxī, mī senex.
[CREMES] noui omnem rem. est simō intus. [DĀUOS] est.— [MŪSIS] ne mē attingās,
sceleste. sī pol glyceriō nōn omnia haec . .
[DĀUOS] ehō inepta, nescis quid sit actum. [MŪSIS] quī sciam.
[DĀUOS] hic socer est. aliō pactō haud poterat fieri	
ut scīret haec quae uoluimus. [MŪSIS] praediceres.
[DĀUOS] paullum interesse cēnses ex animō omnia,	
ut fert natura, faciās an dē industria.

[CRITO] [[in hāc habitāsse plateā] dictumst chrysidem]
[quae sēsē inhoneste optauit [parere hic ditias]	
[potius quam honeste in patria pauper uiueret]].	
*eius* morte ea ad mē lege redierunt ~ bona.	
sed [quos perconter] uideō. saluete. [MŪSIS] {obsecrō}
quem uideo. estne hic _ critō (sobrinus chrysidis).	
is est. [CRITO] ō {mysis} salue. [MŪSIS] saluos sis {critō}.
[CRITO] itan chrysis. hem. [MŪSIS] nōs quidem pol miseras perdidit.
[CRITO] quid uōs. quō pactō hic. satine rēctē. [MŪSIS] nosne. sic
[ut quimus] {aiunt} [quandō [ut uolumus] nōn licet].
[CRITO] quid glycerium. iam hic suos parentis repperit.
[MŪSIS] utinam. [CRITO] an nondum etiam. [haud auspicatō huc] mē appuli.
nam pol [sī id scissem] numquam huc tetulissem pedem.	
semper eius <dictast> esse haec (atque habitast) soror:	
quae illius fuere possidet: nunc mē hospitem
litis sequi quam id mihi sit facile atque utile	
aliorum exempla commonent. simul arbitror	
iam aliquem esse amicum et defēnsorem ei: nam fere	
grandiuscula iam profectast illinc: clamitent	
mē sycophantam, hereditatem persequi
mendicum. tum ipsam despoliare nōn lubet.	
[MŪSIS] ō optume hospes. pol, crito, antiquom obtines.
[CRITO] *duc* mē ad eam [quandō huc ueni] [ut uideam]. [MŪSIS] maxume.
[DĀUOS] *sequar* hos. *nolō* [mē in tempore hoc uideat senex].

[CREMES] satis (iam satis) {simo} spectata erga tē amicitiast ~ mea.
*satis perīclī* incepi [adire]. *orandi* iam finem face.	
[dum studeō [obsequi tibi]] *paene inlusi* uītam filiae.	
[SIMŌ] immō enim nunc :::: quom maxume abs tē postulō (atque oro) {chreme}	
[ut beneficium uerbis initum dudum nunc re comprobes].	
[CREMES] uide [quam iniquos sis prae studiō]. [dum id efficias [quod lubet]]
(neque modum benignitatis) (neque [quid mē ores]) cogitas.	
nam [sī cogites] remittas iam [mē onerare iniuriis].	
[SIMŌ] quibus. [CREMES] at rogitas. *perpulisti* mē [ut *homini adulēscentulō
in aliō occupatō amore (abhorrenti ab re uxoria)*	
*filiam* ut darem in seditionem (atque in incertas nuptiās)
[*eiius labore (atque eiius dolore) gnatō* ut medicarer ~ tuō]].	
impetrasti. incepi [dum rēs tetulit]. nunc nōn fert. feras.	
illam [hinc ciuem esse] aiunt. puer <est> natus. nōs [missos] face.	
[SIMŌ] per ego tē deos :::: oro [ut ne illis animum <inducas credere>
[quibus id maxume utilest [illum esse quam deterrumum]]].
nuptiarum gratia haec <sunt> ficta (atque incepta) ~ omnia.	
[ubi ea causa [quam ob rem haec faciunt] <erit> adempta his] desinent.	
[CREMES] erras. cum dauō egomet uidi [iurgantem] ancillam. [SIMŌ] sciō. [CREMES] at
uerō uoltu [quom [ibi mē adesse] neuter tum praesēnserant].	
[SIMŌ] crēdō (et id facturas dāuos dudum praedixit mihi) (et
nesciō quī id tibi sum oblitus hodiē (ac uolui) dīcere).	

[DĀUOS] [animō nunciam otiosō esse] imperō. [CREMES] em dauom tibi.
[SIMŌ] unde egreditur. [DĀUOS] meō praesidiō (atque hospitis). [SIMŌ] quid illud malist.	
[DĀUOS] ego commodiorem hominem aduentum tempus nōn uidi. [SIMŌ] scelus,	
quemnam hic laudat. [DĀUOS] omnīs rēs est iam in uadō. [SIMŌ] cessō adloqui.
[DĀUOS] erus est: quid agam. [SIMŌ] ō salue, bone uir. [DĀUOS] ehem simo, ō noster chreme,	
omnia adparata iam sunt intus. [SIMŌ] curasti probe.	
[DĀUOS] ubi uoles accerse. [SIMŌ] bene sane: id enimuerō hinc nunc abest.	
etiam tū hoc respondes quid istic tibi negotist. [DĀUOS] mihin. [SIMŌ] ita.	
[DĀUOS] mihin. [SIMŌ] tibi ergō. [DĀUOS] modo introii. [SIMŌ] quasi ego quam dudum rogem.
[DĀUOS] cum tuō gnatō una. [SIMŌ] anne est intus pampilus. crucior miser.	
ehō nōn tū dixti esse inter eos inimicitiās, carnufex.	
[DĀUOS] sunt. [SIMŌ] quor igitur hic est. [CREMES] quid illum cēnses. cum illa litigat.
[DĀUOS] immō uerō indignum, chreme, iam facinus faxō ex mē audies.	
nescioquis senex modo uenit, ellum, cōnfidēns catus:
quom faciem uideās, uidetur esse quantiuis preti:	
tristis seueritas inest in uoltu atque in uerbis fides.	
[SIMŌ] quidnam adportat. [DĀUOS] nīl equidem nisi quod illum audiui dīcere.	
[SIMŌ] quid ait tandem. [DĀUOS] glycerium sē scire ciuem esse atticam. [SIMŌ] hem	
dromo, dromō. [DĀUOS] quid est. [SIMŌ] dromō. [DĀUOS] audi. [SIMŌ] uerbum sī addideris . . . dromō.
[DĀUOS] audi obsecrō. [DROMO] quid uis. [SIMŌ] sublimem intrō rape hunc, quantum potest.
[DROMO] quem. [SIMŌ] dauom. [DĀUOS] quam ob rem. [SIMŌ] quia lubet. rape {inquam}. [DĀUOS] quid fēcī. [SIMŌ] rape.
[DĀUOS] sī quicquam inuenies mē mentitum, occiditō. [SIMŌ] nīl audiō.	
[DROMO] ego iam tē commotum reddam. [DĀUOS] tamen etsi hoc uerumst. [SIMŌ] tamen.
cura adseruandum uinctum, atque audin. quadrupedem cōnstringitō.
age nunciam: ego pol hodiē, sī uiuo, tibi	
ostendam erum quid sit perīclī fallere,	
et illī patrem. [CREMES] āh ne saeui tantō opere. [SIMŌ] ō chreme,
pietatem gnati. nonne tē miseret mei.	
tantum laborem capere ob talem fīlium.
age pampile, exi pampile: ecquid tē pudet.	

[PAMPILUS] quis mē uolt. periī, pater est. [SIMŌ] quid ais, omnium . . . [CREMES] āh
rem potius ipsam dic ac mitte male loqui.	
[SIMŌ] quasi quicquam in hunc iam grauius dici possiet.	
ain tandem, ciuis glyceriumst. [PAMPILUS] ita praedicant.
[SIMŌ] ita praedicant. ō ingentem cōnfidentiam.	
num cogitat quid dicat. num facti piget.	
uide num eius color pudoris signum usquam indicat.	
adeon inpotenti esse animō ut praeter ciuium	
morem atque legem et sui uoluntatem patris
tamen hanc habere studeat cum summō probro.	
[PAMPILUS] mē miserum. [SIMŌ] hem modone id demum sēnsti {pampile}.	
ōlim istuc, ōlim quom ita animum induxti tuom,	
quod cuperes aliquō pactō efficiundum tibi,	
eodem die istuc uerbum uere in tē accidit.
sed quid ego. quor mē excrucio. quor mē macero.	
quor meam senectutem huiius sollicitō amentia.	
an ut prō huiius peccatis ego supplicium sufferam.	
immō habeat, ualeat, uiuat cum illa. [PAMPILUS] mī pater.	
[SIMŌ] quid mī pater. quasi tū huiius indigeas patris.
domus uxor liberi inuenti inuitō patre:	
adducti quī illam hinc ciuem dicant: uiceris.	
[PAMPILUS] {pater} *licetne* pauca. [SIMŌ] *quid dīcēs* mihi. [CREMES] at
tamen :::: {simo} *audi*. [SIMŌ] ego :::: audiam. quid audiam	
{chreme}. [CREMES] at tandem :::: dicat. [SIMŌ] age :::: dicat. sinō.
[PAMPILUS] ego :::: [mē :::: *amare* hanc] fateor. [sī id :::: peccarest] *fateor* id quoque.	
*tibi* {pater} mē dedō. *quiduis oneris* inpone (impera).	
uis [mē uxōrem ducere]. *hanc* uis [amittere]. *[ut poterō]* feram.	
*hoc modo* tē obsecrō [ut ne credas [ā mē adlegatum hunc senem]]	
sine [mē expurgem (atque illum huc coram adducam)]. [SIMŌ] adducas. [PAMPILUS] sine {pater}.
[CREMES] aequom postulat. *da* ueniam. [PAMPILUS] sine [tē hoc exorem]. [SIMŌ] sinō.
quiduis cupiō [dum ne [ab hoc mē falli] comperiar] {chreme}.	
[CREMES] prō peccatō magnō paullum supplici satis est _ patrī.

[CRITO] mitte orare. una harum quaeuis causa mē ut faciam monet,
uel tū uel quod uerumst uel quod ipsi cupiō glyceriō.
[CREMES] andrium ego critonem uideo. certe is est. [CRITO] saluos sis, chreme.
[CREMES] quid tū athenas īnsolēns. [CRITO] euenit. sed hicinest simo.
[CREMES] hic. [CRITO] simō . . [SIMŌ] men quaeris. ehō tū, glycerium hinc ciuem esse ais.
[CRITO] tū negas. [SIMŌ] itane huc paratus aduenis. [CRITO] qua re. [SIMŌ] rogas.
tune inpune haec facias. tune hic homines adulēscentulos
inperitos rerum, eductos libere, in fraudem inlicis.	
sollicitandō et pollicitandō eorum animos lactas. [CRITO] sanun es.
[SIMŌ] ac meretricios amores nuptiis conglutinas.	
[PAMPILUS] periī, metuō ut substet hospes. [CREMES] sī, simo, hunc noris satis,
nōn ita arbitrere: bonus est hic uir. [SIMŌ] hic uir sit bonus.
itane adtemperate euenit, hodiē in ipsis nuptiis	
ut ueniret, antehac numquam. est uerō huic credundum, chreme.	
[PAMPILUS] ni metuam patrem, habeō prō illa re illum quod moneam probe.	
[SIMŌ] sycophanta. [CRITO] hem. [CREMES] sic, crito, est hic: mitte. [CRITO] uideat quī siet.
sī mihi perget quae uolt dīcere, ea quae nōn uolt audiet.
ego istaec moueō aut curo. nōn tū tuom malum aequō animō feras.	
nam ego quae dicō uera an falsa audierim iam sciri potest.	
atticus quidam ōlim naui fracta ad andrum eiectus est	
et istaec una parua uirgō. tum ille egēns forte adplicat	
prīmum ad chrysidis patrem sē. [SIMŌ] fabulam inceptat. [CREMES] sine.
[CRITO] itane uerō obturbat. [CREMES] perge. [CRITO] tum—is mihi cognatus fuit
quī eum recepit. ibi ego audiui ex illō sēsē esse atticum.	
is ibi mortuost. [CREMES] eius nomen. [CRITO] nomen tam cito. phania. hem
periī. uerum hercle opinor fuisse phaniam: hoc certō scio,	
rhamnusium sē aiebat esse. [CREMES] ō iuppiter. [CRITO] eadem haec, chreme,
multi alii in andrō tum audiuere. [CREMES] utinam id sit quod spero. ehō dic mihi,
quid eam tum. suamne esse aibat. [CRITO] nōn. [CREMES] quoiam igitur. [CRITO] fratris filiam.
[CREMES] certe meast. [CRITO] quid ais. [SIMŌ] quid tū ais. [PAMPILUS] arrige auris {pampile}.
[SIMŌ] quī crēdis. [CREMES] phania illic frater meus fuit. [SIMŌ] noram et sciō.
[CREMES] is bellum hinc fugiēns meque in asiam persequēns proficiscitur:
tum illam relinquere hic est ueritus.† postilla nunc prīmum audio	
quid illō sit factum. [PAMPILUS] uix sum apud mē: ita animus commotust metu	
spe gaudio, mirandō tantō tam repentinō hoc bonō.	
[SIMŌ] ne istam multimodis tuam inueniri gaudeō. [PAMPILUS] crēdō, pater.	
[CREMES] at mī unus scrupulus etiam restat quī mē male habet. [PAMPILUS] dignus es
cum tua religione, odium: nodum in scirpō quaeris. [CRITO] quid istuc est.
[CREMES] nomen nōn conuenit. [CRITO] fuit hercle huic aliud paruae. [CREMES] quod, crito.
numquid meministi. [CRITO] id quaerō. [PAMPILUS] egon huiius memoriam patiar meae
uoluptati obstare, quom ego possim in hac re medicari mihi.	
heus, chreme, quod quaeris, pasibulast. [CREMES] ipsa east. [CRITO] east.
[PAMPILUS] ex ipsa miliēns audiui. [SIMŌ] omnis nōs gaudere hoc, chreme,	
tē crēdō credere. [CREMES] ita mē dī ament, crēdō. [PAMPILUS] quod restat, pater . .
[SIMŌ] iamdudum rēs redduxit mē ipsa in grātiam. [PAMPILUS] ō lepidum patrem.	
dē uxōre, ita ut possedi, nīl mutat cremēs. [CREMES] causa optumast:
nisi quid pater ait aliud. [PAMPILUS] nempe id. [SIMŌ] scilicet. [CREMES] dōs {pampile} est
decem talenta. [PAMPILUS] accipiō. [CREMES] properō ad filiam. ehō mēcum, critō:
nam illam mē crēdō haud nosse.— [SIMŌ] quor nōn illam huc trānsferri iubes.	
[PAMPILUS] rēctē admones: dauō ego istuc dedam iam negoti. [SIMŌ] nōn potest.	
[PAMPILUS] quī. [SIMŌ] quia habet aliud magis ex sēsē et maius. [PAMPILUS] quidnam. [SIMŌ] uinctus est.	
[PAMPILUS] pater, nōn rēctē uinctust. [SIMŌ] haud ita iussi. [PAMPILUS] iube solui, obsecrō.
[SIMŌ] age fiat. [PAMPILUS] at matura. [SIMŌ] eō intrō. [PAMPILUS] ō faustum et felicem diem.	

[CARINUS] prouisō quid agat pamphilūs. atque eccum. [PAMPILUS] aliquis forsitan mē putet
nōn putare hoc uerum, at mihi nunc sic esse hoc uerum lubet.	
ego deorum uītam proptereā sempiternam esse arbitror	
quod uoluptates eorum propriae sunt: nam mī inmortalitas
partast, sī nulla aegritudō huic gaudiō intercesserit.	
 sed quem ego mihi potissumum optem, nunc quoi haec narrem, dari.
[CARINUS] quid illud gaudist. [PAMPILUS] dauom uideō. nemost quem mallem omnium:
nam hunc sciō mea solide solum gauisurum gaudia.	
[DĀUOS] pampilus ubinam hic est. [PAMPILUS] dāue. [DĀUOS] quis homost. [PAMPILUS] ego sum. [DĀUOS] ō pampile.
[PAMPILUS] nescis quid mī obtigerit. [DĀUOS] certe: sed quid mihi obtigerit sciō.	
[PAMPILUS] et quidem ego. [DĀUOS] more hominum euenit ut quod sim nanctus mali
prius rescisceres tū quam ego illud quod tibi euenit bonī.
[PAMPILUS] glycerium mea suos parentis repperit. [DĀUOS] factum bene. [CARINUS] hem.
[PAMPILUS] pater amicus summus nōbīs. [DĀUOS] quis. [PAMPILUS] cremēs. [DĀUOS] nārrās probe.
[PAMPILUS] nec mora ullast quīn eam uxōrem ducam. [CARINUS] num illic somniat
ea quae uigilāns uoluit. [PAMPILUS] tum dē puero, dāue . . [DĀUOS] āh desine.
solus est quem diligant dī. [CARINUS] saluos sum sī haec uera sunt.
conloquar. [PAMPILUS] quis homost. ō charine, in tempore ipsō mī aduenis.
[CARINUS] bene factum. [PAMPILUS] audistin. [CARINUS] omnia. age, mē in tuis secundis respice.
tuos est nunc cremēs: facturum quae uoles sciō esse omnia.
[PAMPILUS] memini: atque adeō longumst illum mē exspectare dum exeat.
sequere hac mē: intus apud glycerium nunc est. tū, dāue, abi domum,
propera, accerse hinc quī auferant. em quid stas. quid cessas. [DĀUOS] eō.
ne exspectetis dum exeant huc: intus despondebitur:
intus trānsigetur siquid est quod restet. [CANTOR] plaudite.

EXITVS ALTER SVPPOSITICIVS	
[PAMPILUS] memini adque adeō ut uolui commodum huc senex exit foras.ā
[CARINUS] ṃ ọa
ch.ā
[PAMPILUS] tē expectabam: est dē tua re quod agere ego tēcum uolō.ā
operam dedi ne mē esse oblitum dicas tuae gnatae alterae.ā
tibi mē opinor inuenisse dignum tē atque illa uirum. [CARINUS] āh,ā
periī, dāue, dē meō amore ac uīta nunc sors tollitur.ā
chr. nōn noua istaec mihi condiciō est, sī uoluissem {pampile}.ā
cha. occidi, dāue. [DĀUOS] mane. [CARINUS] periī. [CREMES] id quamobrem nōn uolui eloquar:ā
nōn idcircō quod eum omninō adfinem mihi nollem . . [CARINUS] hem. [DĀUOS] tace.ā
chr. sed amicitia nostra quae est ā patribus nostris traditaa
nōbīs, aliquam partem studui adauctam tradi liberis.ā
nunc cum cōpia ac fortuna utrique ut obsequerer dedit,ā
dētur. [PAMPILUS] bene factum. [DĀUOS] adi atque age homini gratias. [CARINUS] salue, cremēs,ā
amicorum meorum omnium mihi †agissime.ā
quod mihi nōn minus est gaudiō quam id quod uoloa
quod abs tē expectō et summō studiō abs tē expetō:ā
mē repperisse ut habitus antehac fui tibi.ā
chr. animum, charine, quod ad cumque applicauerisa
studium exinde ut erit tute existimaberis.ā
id ita esse facere coniecturam ex mē licet:ā
alienus abs tē tamen quis tū esses noueram.ā
cha. ita rēs est. [CREMES] gnātam tibi meam philumenama
uxōrem et dotis sex talenta spondeō.ā

-------------------------------------------------------------------------------------

[HEAUTON TIMORUMENOS]

[PROLOGUS] nequoi sit uostrum mirum quor partis seni
poeta dederit quae sunt adulēscentium,	
id prīmum dicam, deinde quod ueni eloquar.	
ex integra graeca integram comoediam	
hodiē sum acturus Heauton timorumenon,
duplex quae ex argumentō facta est simplici.	
nouam esse ostendi et quae esset: nunc quī scripserit	
et quoia graeca sit, ni partem maxumam	
existumarem scire uostrum, id dicerem.	
nunc quam ob rem hās partis didicerim paucis dabō.
oratorem esse uoluit mē, nōn prologum:	
uostrum iudicium fecit: mē actorem dedit.	
sed hic actor tantum poterit ā facundia	
quantum ille potuit cogitare commode	
quī orationem hanc scripsit quam dicturus sum.
nam quod rumores distulerunt maleuoli	
multas contaminasse graecās, dum facit	
paucas latinas: factum id esse hic nōn negat	
neque sē pigere et deinde facturum autumat.	
habet bonorum exemplum quō exemplō sibi
licere id facere quod illī fecerunt putat.	
tum quod maleuolus uetus poeta dictitat	
repente ad studium hunc sē adplicasse musicum,	
amicum ingeniō fretum, haud natura sua:	
arbitrium uostrum, uostra existumatiō
ualebit. quare omnis uōs oratos uolo,	
ne plus iniquom possit quam aequom oratiō.	
facite aequi sitis, date crescendi cōpiam	
nouarum quī spectandi faciunt cōpiam	
sine uitiis. ne ille prō sē dictum existumet
quī nuper fecit seruō currenti in uia	
decesse populum: quor īnsanō seruiat.	
dē illius peccatis plura dicet quom dabit	
alias nouās, nisi finem maledictis facit.	
adeste aequō animo, date potestatem mihi
statariam agere ut liceat per silentium,	
ne semper seruos currēns, iratus senex,	
edax parasitus, sycophanta autem inpudēns,	
auarus lenō adsidue agendi sint seni	
clamore summo, cum labore maxumō.
mea causa causam hanc iustam esse animum inducite,	
ut aliqua pars laboris minuatur mihi.	
nam nunc nouas quī scribunt nīl parcunt seni:	
siquae laboriosast, ad mē curritur:	
sī lenis est, ad alium defertur gregem.
in hac est pura oratiō. experimini	
in utramque partem ingenium quid possit meum.	
sī numquam auare pretium statui arti meae	
et eum esse quaestum in animum induxi maxumum,	
quam maxume seruire uostris commodis:
exemplum statuite in mē, ut adulēscentuli	
uōbīs placere studeant potius quam sibi.


[CREMES] quamquam haec inter nōs nuper notitia admodumst
inde adeō quod agrum in proxumō hic mercatus es	
nec rei fere sane amplius quicquam fuit,
tamen uel uirtus tua mē uel uicinitās,	
quod ego in propinqua parte amicitiae putō,	
facit ut tē audacter moneam et familiariter	
quod mihi uidere praeter aetatem tuam	
facere et praeter quam rēs tē adhortatur tua.
nam prō deum atque hominum fidem quid uis tibi aut	
quid quaeris. annos sexaginta natus es	
aut plus eo, ut coniciō: agrum in his regionibus	
meliorem neque preti maioris nēmō habet:	
seruos compluris: proinde quasi nēmō siet,
ita attente tute illōrum officia fungere.	
numquam tam mane egredior neque tam uesperi	
domum reuortor quīn tē in fundō cōnspicer	
fodere aut arare aut aliquid ferre denique.	
nullum remittis tempus neque tē respicis.
haec nōn uoluptati tibi esse satis certō sciō. at	
enim dīcēs quantum hic operis fiat paenitet.	
quod in opere faciundō operae cōnsumis tuae,	
sī sumas in illis exercendis, plus agas.	
[MEDEDEMUS] chreme, tantumne ab re tuast oti tibi
aliena ut cures ea quae nīl ad tē attinent.	
[CREMES] homō sum: humani nīl ā mē alienum putō.
uel mē monere hoc uel percontari puta:	
rectumst ego ut faciam: nōn est tē ut deterream.	
[MEDEDEMUS] mihi sic est usus: tibi ut opus factost face.
[CREMES] an quoiquamst usus homini sē ut cruciet. [MEDEDEMUS] mihi.
[CREMES] sī quid laborist nollem. sed quid istuc malist.
quaesō, quid dē tē tantum meruisti. [MEDEDEMUS] eheu.
[CREMES] ne lacruma atque istuc, quidquid est, fac mē ut sciam:
ne retice, ne uerere, crēde {inquam} mihi:
aut cōnsolandō aut cōnsiliō aut re iuuerō.	
[MEDEDEMUS] scire hoc uis. [CREMES] hac quidem causa qua dīxī tibi.
[MEDEDEMUS] dicetur. [CREMES] at istos rastros intereā tamen
adpone, ne labora. [MEDEDEMUS] minime. [CREMES] quam rem agis.
[MEDEDEMUS] sine mē uociuom tempus nequod dem mihi
laboris. [CREMES] nōn sinam, {inquam}. [MEDEDEMUS] āh nōn aequom facis.
[CREMES] hui tam grauis hōs, quaesō. [MEDEDEMUS] sic meritumst meum.
[CREMES] nunc loquere [MEDEDEMUS] fīlium unicum adulēscentulum
habeō. āh quid dīxī habere mē. immō habuī, chreme:	
nunc habeam necne incertumst. [CREMES] quid ita istuc.mē. scies.
est ē corinthō hic aduena anus paupercula:	
eius filiam ille amare coepit perdite,	
prope iam ut prō uxōre haberet: haec clam mē omnia.	
ubi rem resciui, coepi nōn humanitus	
neque ut animum decuit aegrotum adulēscentuli
tractare, sed ui et uia peruolgata patrum.	
cotidie accusabam: hem tibine haec diutius	
licere speras facere mē uiuō patre,	
amicam ut habeas prope iam in uxoris loco.	
errās, sī id crēdis, et mē ignorās, clinia.
ego tē meum esse dici tantisper uolo	
dum quod tē dignumst facies: sed sī id nōn facis,	
ego quod mē in tē sit facere dignum inuenerō.	
nulla adeō ex re istuc fit nisi ex nimiō otiō.	
ego istuc aetatis nōn amori operam dabam,
sed in asiam hinc abii propter pauperiem atque ibi	
simul rem et gloriam armis belli repperi.	
postremō adeō rēs rediit: adulēscentulus	
saepe eadem et grauiter audiendō uictus est:	
putauit mē et aetate et beneuolentia
plus scire et prouidere quam sē ipsum sibi:	
in asiam ad regem militatum abiit, chreme.	
[CREMES] quid ais.mē. clam mē profectus mēnsis tris abest.
[CREMES] ambō accusandi: etsi illud inceptum tamen
animist pudentis signum et nōn īnstrenui.
[MEDEDEMUS] ubi comperi ex is quī ei fuere cōnscii,
domum reuortor maestus atque animō fere	
perturbatō atque incertō prae aegritudine.	
adsidō: adcurrunt serui, soccos detrahunt:	
uideō aliōs festinare, lectos sternere,
cenam adparare: prō sē quisque sedulo	
faciebant quō illam mihi lenirent miseriam.	
ubi uideo, haec coepi cogitare hem tot mea	
solius solliciti sunt causa ut mē unum expleant.	
ancillae tot mē uestient. sumptus domi
tantos ego solus faciam. sed gnātum unicum,	
quem pariter uti his decuit aut etiam amplius,	
quod illa aetas magis ad haec utenda idoneast,	
eum ego hinc eieci miserum iniustitia mea.	
malō quidem mē dignum quouis deputem,
sī id faciam. nam usque dum ille uītam illam colet	
inopem carēns patria ob meas iniuriās,	
intereā usque illī dē mē supplicium dabo	
laborāns parcēns quaerēns, illī seruiēns.	
ita faciō prorsus: nīl relinquō in aedibus
nec uas nec uestimentum: conrasi omnia.	
ancillas seruōs, nisi eos quī opere rustico	
faciundō facile sumptum exsercirent suom,	
omnis produxi ac uendidi. īnscripsi ilico	
aedis mercede. quasi talenta ad quindecim
coegi: agrum hunc mercatus sum: hic mē exerceō.	
decreui tantisper mē minus iniuriae,	
chreme, meō gnatō facere dum fiam miser:	
nec fas esse ulla mē uoluptate hic frui,	
nisi ubi ille huc saluos redierit meus particeps.
[CREMES] ingeniō tē esse in liberos leni putō,
et illum obsequentem siquis rēctē aut commode	
tractaret. uerum nec tū illum satis noueras	
nec tē ille: hoc quī fit. ubi nōn uere uiuitur.	
tū illum numquam ostendisti quanti penderes
nec tibi illest credere ausus quae est aequom patrī.	
quod sī esset factum, haec numquam euenissent tibi.	
[MEDEDEMUS] ita rēs est, fateor: peccatum ā mē maxumest.
[CREMES] menedeme, at porrō rēctē sperō et illum tibi
saluom adfuturum esse hic cōnfidō propediem.
[MEDEDEMUS] utinam ita dī faxint. [CREMES] facient. nunc sī commodumst,
dionysia hic sunt hodiē: apud mē sis uolō.	
[MEDEDEMUS] nōn possum. [CREMES] quor nōn. quaesō tandem aliquantulum
tibi parce: idem absēns facere tē hoc uolt fīlius.	
[MEDEDEMUS] nōn conuenit, quī illum ad laborem inpepulerim,
nunc mē ipsum fugere. [CREMES] sicine est sententia.
[MEDEDEMUS] sic. [CREMES] bene uale [MEDEDEMUS] et tū.— [CREMES] lacrumas excussit mihi
miseretque mē eiius. sed ut diei tempus est,	
tempust monere mē hunc uicinum phaniam	
ad cenam ut ueniat: ibo, uisam sī domist.—
  {⁴¹saltatiō conuiuarum}⁴¹
nīl opus fuit monitore: iamdudum domi	
praestō apud mē esse aiunt. egomet conuiuas moror.	
ibō adeō hinc intrō. sed quid crepuerunt fores	
hinc ā mē. quinam egreditur. huc concesserō.	

[CLITIPO] nīl adhuc est quod uereare, clinia: haudquaquam etiam cessant
et illam simul cum nuntiō tibi hic adfuturam hodiē sciō.	
proin tū sollicitudinem istam falsam quae tē excruciat mittas.	
[CREMES] quicum loquitur fīlius.
[CLITIPO] pater adest quem uolui: adibō. pater, opportune aduenis.
[CREMES] quid id est. [CLITIPO] hunc menedemum nostin nostrum uicinum. [CREMES] probe.
[CLITIPO] huic fīlium scīs esse. [CREMES] audiui esse in asia. [CLITIPO] nōn est, pater:
apud nōs est. [CREMES] quid ais. [CLITIPO] aduenientem, ē naui egredientem ilicō
abduxi ad cenam: nam mihi cum eō iam inde usque ā pueritia	
fuit semper familiaritas. [CREMES] uoluptatem magnam nuntias.
quam uellem menedemum inuitatum ut nobiscum esset, amplius
ut hanc laetitiam necopinanti primus obicerem ei domi.	
atque etiam nunc tempus est. [CLITIPO] caue faxis: nōn opus est, pater.
[CREMES] quāpropter. [CLITIPO] quia enim incertumst etiam quid sē faciat. modo uenit:
timet omnia, patris iram et animum amicae sē erga ut sit suae.	
eam misere amat: propter eam haec turba atque abitiō euenit. [CREMES] sciō.
[CLITIPO] nunc seruolum ad eam in urbem misit et ego nostrum una syrum.
[CREMES] quid nārrat. [CLITIPO] quid ille. miserum sē esse. [CREMES] miserum. quem minus crederest.
quid relicuist quīn habeat quae quidem in homine dicuntur bona.	
parentis, patriam incolumem, amicos genus cognatos ditias.	
atque haec perinde sunt ut illius animus quī ea possidet:
quī uti scit ei bona: illī quī nōn utitur rēctē mala.	
[CLITIPO] immō ill fuit senex inportunus semper, et nunc nīl magis
uereor quam nēquid in illum iratus plus satis faxit, pater.	
[CREMES] illene. sed reprimam mē: nam in metu esse hunc illist utile.
[CLITIPO] quid tute tēcum. [CREMES] dicam: ut ut erat, mānsum tamen oportuit.
fortasse aliquantō iniquior erat praeter eius lubidinem:	
pateretur: nam quem ferret sī parentem nōn ferret suom.	
huncin erat aequom ex illius more an illum ex huiius uiuere.	
et quod illum īnsimulat durum id nōn est: nam parentum iniuriae	
unius modi sunt ferme, paullō quī est homō tolerabilis:
scortari crebrō nolunt, nolunt crebrō conuiuarier,	
praebent exigue sumptum: atque haec sunt tamen ad uirtutem omnia.	
uerum ubi animus semel sē cupiditate deuinxit mala,	
necessest, clitipho, cōnsilia cōnsequi cōnsimilia. hoc	
scitumst: perīclum ex aliis facere tibi quod ex usu siet.
[CLITIPO] ita crēdō. [CREMES] ego ibō hinc intrō, ut uideam nōbīs quid in cena siet.
tū, ut tempus est diei, uide sis nequō hinc abeas longius.

[CLITIPO] quam iniqui sunt patres in omnis adulēscentis iudices.
quī aequom esse cēnsent nōs ā pueris ilicō nasci senes	
neque illarum adfinis esse rerum quās fert adulēscentia.
ex sua lubidine moderantur nunc quae est, nōn quae ōlim fuit.	
mihin sī umquam fīlius erit, ne ille facili mē utetur patre:	
nam et cognoscendi et ignoscendi dabitur peccati locus:	
nōn ut meus, quī mihi per alium ostendit suam sententiam.	
periī. is mī, ubi adbibit plus paullo, sua quae nārrat facinora.
nunc ait perīclum ex aliis facitō tibi quod ex usu siet:	
astutus. ne ille haud scit quam mihi nunc surdō narret fabulam.	
mage nunc mē amicae dicta stimulant da mihi atque adfer mihi:	
quoi quod respondeam nīl habeō: neque mē quisquamst miserior.	
nam hic clinia, etsi is quoque suarum rerum satagit, attamen
habet bene et pudice eductam, ignaram artis meretriciae.	
meast potēns procax magnifica sumptuosa nobilis.	
tum quod dem ei rēctē est: nam nīl esse mihi religiost dīcere.	
hoc ego mali nōn pridem inueni neque etiamdum scit pater.	

[CLINIA] sī mihi secundae rēs dē amore meō essent, iamdudum sciō
uenissent: sed uereor ne mulier mē absente hic corrupta sit.	
concurrunt multae opiniones quae mihi animum exaugeant:	
occasiō locus aetas mater quoius sub imperiost mala,	
quoi nīl iam praeter pretium dulcest. [CLITIPO] clinia. [CLINIA] ei miserō mihi.
[CLITIPO] etiam caues ne uideat forte hic tē ā patre aliquis exiēns.
[CLINIA] faciam: sed nescioquid profectō mī animus praesagit mali.
[CLITIPO] pergin istuc prius diiudicare quam scīs quid ueri siet.
[CLINIA] sī nīl mali esset iam hic adessent. [CLITIPO] iam aderunt. [CLINIA] quandō istuc erit.
[CLITIPO] nōn cogitas hinc longule esse. et nosti mōrēs mulierum:
dum moliuntur, dum conantur, annus est. [CLINIA] ō clitipho,
timeō. [CLITIPO] respira: eccum dromonem cum syrō una: adsunt tibi.
SYRUS dromō clinia clitipho	
[SURUS] ain tū. [DROMO] sic est. [SURUS] uerum intereā, dum sermones caedimus,
illae sunt relictae. [CLITIPO] mulier tibi adest. audin, clinia.
[CLINIA] ego uerō audiō nunc demum et uideō et ualeo, clitiphō.
[DROMO] minime mirum: adeō inpeditae sunt: ancillarum gregem
ducunt sēcum. [CLINIA] periī, unde illī sunt ancillae. [CLITIPO] men rogas.
[SURUS] nōn oportuit relictas: portant quid rerum. [CLINIA] ei mihi.
[SURUS] aurum uestem: et uesperascit et nōn nouerunt uiam.	
factum ā nōbīs stultest. abi dum tū, dromo, illis obuiam.	
propera: quid stas. [CLINIA] uae miserō mī, quanta dē spe decidi.
[CLITIPO] quid istuc. quae rēs tē sollicitat autem. [CLINIA] rogitas quid siet.
uiden tū. ancillas aurum uestem, quam ego cum una ancillula	
hic reliqui, unde esse cēnses. [CLITIPO] uah nunc demum intellegō.
[SURUS] dī bonī, quid turbaest. aedes nostrae uix capient, sciō.	
quid comedent. quid ebibent. quid sene erit nostrō miserius.
sed uideō eccos quos uolebam. [CLINIA] ō iuppiter, ubinamst fides.
dum ego propter tē errāns patria careō demēns, tū intereā loci	
conlocupletasti tē, antiphila, et mē in his deseruisti malis,	
propter quam in summa īnfamia sum et meō patrī minus sum obsequēns:	
quoius nunc pudet mē et miseret, quī harum mōrēs cantabat mihi,
monuisse frustra neque eum potuisse umquam ab hac mē expellere:	
quod tamen nunc faciam: tum quom gratum mī esse potuit nolui.	
nemost miserior mē. [SURUS] hic dē nostris uerbis errat uidelicet	
quae hic sumus locuti. clinia, aliter tuom amōrem atque est accipis:	
nam et uitast eadem et animus tē erga idem ac fuit,
quantum ex ipsa re coniecturam fecimus.	
[CLINIA] quid est obsecrō. nam mihi nunc nīl rerum omniumst
quod malim quam mē hoc falsō suspicarier.	
[SURUS] hoc prīmum, ut ne quid huiius rerum ignores: anus,	
quae est dicta mater esse ei antehac, nōn fuit:
ea obiit mortem. hoc ipsa in itinere alterae	
dum nārrat forte audiui. [CLITIPO] quaenamst altera.
[SURUS] mane: hoc quod coepi prīmum enarrem, clitiphō:	
post istuc ueniam. [CLITIPO] propera. [SURUS] iam prīmum omnium,
ubi uentum ad aedis est, dromō pultat fores:
anus quaedam prodit: haec ubi aperuit ostium,	
continuō hic sē coniecit intrō, ego cōnsequor:	
anus foribus obdit pessulum, ad lanam redit.	
hic sciri potuit aut nusquam alibi, clinia,	
quō studiō uītam suam tē absente exegerit,
ubi dē inprouisost interuentum mulieri.	
nam ea rēs dedit tum existumandi cōpiam	
cotidianae uītae cōnsuetudinem,	
quae quoiusque ingenium ut sit declarat maxume.	
texentem telam studiose ipsam offendimus,
mediocriter uestitam ueste lugubri	
eius anuis causa opinor quae erat mortua	
sine aurō: tum ornatam ita uti quae ornantur sibi,	
nulla mala re esse expolitam muliebri:	
capillus pexus prolixus circum caput
reiectus neglegenter: pax. [CLINIA] syre mī, obsecrō,
ne mē in laetitiam frustra conicias. [SURUS] anus	
subtemen nebat. praeterea una ancillula	
erat: ea texebat una, pannis obsita,	
neglecta, inmunda inluuie. [CLITIPO] sī haec sunt, clinia,
uera, ita uti crēdō, quis tē est fortunatior.	
scin hanc quam dicit sordidatam et sordidam.	
magnum hoc quoque signumst dominam esse extra noxiam,	
quom eius tam negleguntur internuntii.	
nam disciplinast isdem munerarier
ancillas prīmum ad dominas quī adfectant uiam.	
[CLINIA] perge, obsecrō tē, et caue ne falsam grātiam
studeas inire. quid ait ubi mē nominas.	
[SURUS] ubi dicimus redisse tē et rogare uti	
ueniret ad tē, mulier telam desinit
continuō et lacrumis opplet os totum sibi,	
ut facile scires desideriō id fieri tuō.	
[CLINIA] prae gaudio, ita mē dī ament, ubi sim nesciō:
ita timui. [CLITIPO] at ego nīl esse scibam, clinia.
agedum uicissim {sure} dic quae illast altera.
[SURUS] adducimus tuam bacchidem. [CLITIPO] hem quid. bacchidem.
ehō sceleste, quō illam ducis. [SURUS] quō ego illam. ad nōs scilicet.	
[CLITIPO] ad patremne. [SURUS] ad eum ipsum. [CLITIPO] ō hominis inpudentem audaciam. [SURUS] heus
nōn fit sine perīclō facinus magnum nec memorabile.	
[CLITIPO] hoc uide: in mea uīta tū tibi laudem is quaesitum, scelus.
ubi sī paullulum modo quid tē fugerit, ego perierim.	
quid illō facias. [SURUS] at enim . . [CLITIPO] quid enim. [SURUS] sī sinās, dicam. [CLINIA] sine.
[CLITIPO] sinō. [SURUS] ita rēs est haec nunc quasi quom . . [CLITIPO] quās, malum, ambages mihi
narrare occipit. [CLINIA] syre, uerum hic dicit: mitte, ad rem redi.
[SURUS] enimuerō reticere nequeō: multimodis iniurius,
clitipho, es neque ferri potis es. [CLINIA] audiundum hercle est, tace.
[CLITIPO] quid est. [SURUS] uis amare, uis potiri, uis quod des illī effici:
tuom esse in potiundō perīclum nōn uis: haud stulte sapis:	
siquidem id saperest uelle tē id quod nōn potest contingere.	
aut haec cum illis sunt habenda aut illa cum his mittenda sunt.
harum duarum condicionum nunc utram malis uide:	
etsi cōnsilium quod cepi rectum esse et tutum sciō.	
nam apud patrem tua amica tēcum sine metu ut sit copiast.	
tum quod illī argentum es pollicitus, eadem hac inueniam uia,	
quod ut efficerem orandō surdas iam auris reddideras mihi.
quid aliud tibi uis. [CLITIPO] siquidem hoc fit. [SURUS] siquidem. experiundō scies.
[CLITIPO] age age, cedō istuc tuom cōnsilium: quid id est. [SURUS] adsimulabimus
tuam amicam huiius esse amicam. [CLITIPO] pulchre: quid faciat sua.
an ea quoque dicetur huiius, sī una haec dedecorist parum.	
[SURUS] immō ad tuam matrem abducetur. [CLITIPO] quid eo. [SURUS] longumst, clitipho,
sī tibi narrem quam ob rem id faciam. [CLINIA] uera causast. [CLITIPO] fabulae.
nīl satis firmi uideō quam ob rem accipere hunc mī expediat metum.	
[SURUS] mane, habeō aliud, sī istuc metuis, quod ambō cōnfiteamini	
sine perīclō esse. [CLITIPO] huiius modi obsecrō aliquid reperi. [CLINIA] maxume.
[SURUS] ibō obuiam, hinc dicam ut reuortantur domum. [CLITIPO] hem
quid dixti. [SURUS] ademptum tibi iam faxō omnem metum,	
in aurem utramuis otiose ut dormias.	
[CLITIPO] quid agō nunc. [CLINIA] tune. quod bonī . . [CLITIPO] syre. dic modo
uerum. [SURUS] age modō: hodiē serō ac nequiquam uoles.	
[CLINIA] datur, fruare dum licet: nam nescias . .
[CLITIPO] syre {inquam}. [SURUS] perge porro, tamen istuc agō.
[CLINIA] eius sit potestas posthāc an numquam tibi.
[CLITIPO] uerum hercle istuc est. syre, syre {inquam}, heus heus syre.
[SURUS] concaluit. quid uis. [CLITIPO] redi, redi. [SURUS] adsum: dic quid est.
iam hoc quoque negabis tibi placere. [CLITIPO] immō {sure}
et mē et meum amōrem et famam permittō tibi.	
tū es iudex: nēquid accusandus sis uide.	
[SURUS] ridiculumst istuc mē admonere, clitipho,	
quasi istic minor mea rēs agatur quam tua.	
hic siquid nōbīs forte aduorsi euenerit,
tibi erunt parata uerba, huic homini uerbera:	
quāpropter haec rēs ne utiquam neglectust mihi.	
sed istunc exora ut suam esse adsimulet. [CLINIA] scilicet
facturum mē esse: in eum iam rēs rediit locum	
ut sit necessus. [CLITIPO] meritō tē amo, clinia.
[CLINIA] uerum illa nēquid titubet. [SURUS] perdoctast probe.
[CLITIPO] at hoc demiror quī tam facile potueris
persuadere illī, quae solet quos spernere.	
[SURUS] in tempore ad eam ueni, quod rerum omniumst	
prīmum. nam quendam misere offendi ibi militem
eius noctem orantem: haec arte tractabat uirum,	
ut illius animum cupidum inopia incenderet	
eademque ut esset apud tē hoc quam gratissimum.	
sed heus tū, uide sis nēquid inprudēns ruas.	
patrem nouisti ad hās rēs quam sit perspicax:
ego tē autem noui quam esse soleas inpotēns:	
inuersa uerba, euersas ceruices tuās,	
gemitus screatus tussis risus abstine.	
[CLITIPO] laudabis. [SURUS] uide sis. [CLITIPO] tutemet mirabere.
[SURUS] sed quam citō sunt cōnsecutae mulieres.
[CLITIPO] ubi sunt. quor retines. [SURUS] iam nunc haec nōn est tua.
[CLITIPO] scio, apud patrem: at nunc interim. [SURUS] nihilō magis.
[CLITIPO] sine. [SURUS] nōn sinam {inquam}. [CLITIPO] quaesō paullisper. [SURUS] uetō.
[CLITIPO] saltem salutem . . [SURUS] abeas sī sapias. [CLITIPO] eō.
quid istic. [SURUS] manebit. [CLITIPO] ō hominem felicem. [SURUS] ambula.
bacchis antiphila clinia SYRUS	
[BACCIS] edepol tē, mea antiphila, laudō et fortunatam iudico,
id quom studuisti istī formae ut mōrēs cōnsimiles forent:	
minimeque, ita mē dī ament, miror sī tē sibi quisque expetit.	
nam mihi quale ingenium haberes fuit indiciō oratiō:	
et quom egomet nunc mēcum in animō uītam tuam cōnsiderō
omniumque adeō uostrarum uolgus quae ab sē segregant,	
et uōs esse istius modi et nōs nōn esse haud mirabilest.	
nam expedit bonas esse uōbīs: nōs, quibuscum est rēs, nōn sinunt:	
quippe forma inpulsi nostra nōs amatores colunt:	
haec ubi immutata est, illī suom animum aliō cōnferunt:
nisi sī prospectum intereā aliquid est, desertae uiuimus.	
uōbīs cum unō semel ubi aetatem agere decretumst uiro,	
quoius mos maxumest cōnsimilis uostrum, hi sē ad uōs adplicant.	
hoc beneficiō utrique ab utrisque uerō deuincimini,	
ut numquam ulla amori uostrō incidere possit calamitas.
[ANTIPILA] nesciō alias: mequidem semper sciō fecisse sedulō
ut ex illius commodō meum compararem commodum. [CLINIA] āh
ergo, mea antiphila, tū nunc sola reducem mē in patriam facis:	
nam dum abs tē absum omnēs mihi labores fuere quos cepi leues	
praeter quam tui carendum quod erat. [SURUS] crēdō. [CLINIA] syre, uix sufferō:
hocin mē miserum nōn licere meō modo ingenium frui.	
[SURUS] immō ut patrem tuom uidi esse habitum, diu etiam duras dabit.	
[BACCIS] quisnam hic adulescēns est quī intuitur nōs. [ANTIPILA] āh retine mē, obsecrō.
[BACCIS] amabō quid tibist. [ANTIPILA] disperii, periī misera. [BACCIS] quid stupes,
antiphila. [ANTIPILA] uideon cliniam an nōn. [BACCIS] quem uides.
[CLINIA] salue, anime mī. [ANTIPILA] ō mī clinia, salue. [CLINIA] ut uales.
[ANTIPILA] saluom uenisse gaudeō. [CLINIA] teneone tē,
antiphila, maxume animō exspectatam meo.	
[SURUS] ite intrō: nam uōs iamdudum exspectat senex.

ACTUS III	
cremēs MEDEDEMUS	
[CREMES] luciscit hoc iam. cessō pultare ostium
uicini, prīmum ē mē ut sciat sibi fīlium	
redisse. etsi adulēscentem hoc nolle intellegō.	
uerum quom uideam miserum hunc tam excruciarier	
eius abitu, celem tam īnsperatum gaudium,	
quom illī perīclī nīl ex indiciō siet.
haud faciam: nam quod poterō adiutabō senem.	
item ut fīlium meum amicō atque aequali suo	
uideō īnseruire et socium esse in negotiis,	
nōs quoque senes est aequom senibus obsequi.	
[MEDEDEMUS] aut ego profectō ingeniō egregiō ad miserias
natus sum aut illud falsumst quod uolgō audio	
dici, diem adimere aegritudinem hominibus:	
nam mihi quidem cotidie augescit magis	
dē fīliō aegritudo, et quantō diutius	
abest mage cupiō tantō et mage desiderō.
[CREMES] sed ipsum foras egressum uideō: ibō adloquar.
menedeme, salue: nuntium adportō tibi	
quoius maxume tē fieri participem cupis.	
[MEDEDEMUS] num quid nam dē gnatō meō audisti, chreme.
[CREMES] ualet atque uiuit [MEDEDEMUS] ubinamst quaesō. [CREMES] apud mē domi.
[MEDEDEMUS] meus gnatus. [CREMES] sic est [MEDEDEMUS] uenit. [CREMES] certe [MEDEDEMUS] clinia
meus uenit. [CREMES] dīxī [MEDEDEMUS] eamus: duc mē ad eum, obsecrō.
[CREMES] nōn uolt tē scire sē redisse etiam et tuom
cōnspectum fugitat: propter peccatum hoc timet,	
ne tua duritia antiqua illa etiam adaucta sit.
[MEDEDEMUS] nōn tū illī dixti ut essem. [CREMES] nōn [MEDEDEMUS] quam ob rem, chreme.
[CREMES] quia pessume istuc in tē atque in illum cōnsulis,
sī tē tam leni et uictō esse animō ostenderis.	
[MEDEDEMUS] nōn possum: satis iam, satis pater durus fui. [CREMES] āh
uehemēns in utramque partem, menedeme, es nimis
aut largitate nimia aut parsimonia:	
in eandem fraudem ex hac re atque ex illa incides.	
prīmum ōlim potius quam paterere fīlium	
commetare ad mulierculam, quae paullulo	
tum erat contenta quoique erant grata omnia,
proterruisti hinc. ea coacta ingratiis	
postilla coepit uictum uolgō quaerere.	
nunc quom sine magnō intertrimentō nōn potest	
haberi, quiduis dare cupis. nam ut tū scias	
quam ea nunc īnstructa pulchre ad perniciem siet,
prīmum iam ancillas sēcum adduxit plus decem	
oneratas ueste atque aurō: satrapes sī siet	
amator, numquam sufferre eius sumptus queat:	
nedum tū possis [MEDEDEMUS] estne ea intus. [CREMES] sit rogas.
sēnsī. nam unam ei cenam atque eiius comitibus
dedi: quod sī iterum mihi sit danda, actum siet.	
nam ut alia omittam, pytissandō modo mihi	
quid uini absumsit sic hoc dicēns: asperum,	
pater, hoc est: aliud lenius sodes uide:	
releui dolia omnia, omnis serias:
omnis sollicitos habui—atque haec una nox.	
quid tē futurum cēnses quem adsidue exedent.	
sic mē dī amabunt ut mē tuarum miseritumst,	
menedeme, fortunarum [MEDEDEMUS] faciat quidlubet:
sumat cōnsumat perdat, decretumst pati,
dum illum modo habeam mēcum. [CREMES] sī certumst tibi
sic facere, illud permagni referre arbitror	
ut ne scientem sentiat tē id sibi dare.	
[MEDEDEMUS] quid faciam. [CREMES] quiduis potius quam quod cogitas:
per alium quemuis ut des, falli tē sinas
techinis per seruolum: etsi subsēnsi id quoque,	
illos ibi esse, id agere inter sē clanculum.	
syrus cum illō uostrō cōnsusurrant, cōnferunt	
cōnsilia ad adulēscentes: et tibi perdere	
talentum hoc pactō satius est quam illō minam.
nōn nunc pecunia agitur sed illud quō modo	
minimō perīclō id demus adulēscentulō.	
nam sī semel tuom animum ille intellexerit,	
prius proditurum tē tuam uītam et prius	
pecuniam omnem quam abs tē amittas fīlium, hui
quantam fenestram ad nequitiem patefeceris,	
tibi autem porrō ut nōn sit suaue uiuere.	
nam deteriores omnēs sumus licentia.	
quod quoique quomque inciderit in mentem uolet	
neque id putabit prauom an rectum sit: petet.
tū rem perire et ipsum nōn poteris pati:	
dare denegaris: ibit ad illud ilico	
quī maxume apud tē sē ualere sentiet:	
abiturum sē abs tē esse ilicō minitabitur.	
[MEDEDEMUS] uidere uera atque ita uti rēs est dīcere.
[CREMES] somnum hercle ego hac nocte oculis nōn uidi meis,
dum id quaerō tibi quī fīlium restituerem.	
[MEDEDEMUS] cedō dextram: porrō tē idem orō ut faciās, chreme.
[CREMES] paratus sum [MEDEDEMUS] scin quid nunc facere tē uolo.
[CREMES] dic [MEDEDEMUS] quod sēnsisti illos mē incipere fallere,
id uti maturent facere: cupiō illī dare	
quod uolt, cupiō ipsum iam uidere. [CREMES] operam dabō.
paullum negoti mī obstat: simus et crito	
uicini nostri hic ambigunt dē finibus:	
mē cepere arbitrum: ibō ac dicam, ut dixeram
operam daturum mē, hodiē nōn posse is dare:	
continuō hic aderō [MEDEDEMUS] ita quaesō.—di uostram fidem,
ita conparatam esse hominum naturam omnium	
aliena ut melius uideant et diiudicent	
quam sua. an eō fit quia in re nostra aut gaudiō
sumus praepediti nimiō aut aegritudine.	
hic mihi nunc quantō plus sapit quam egomet mihi.	
[CREMES] dissolui mē otiosus operam ut tibi darem.
syrus est prendendus atque adhortandus mihi.	
ā mē nescioquis exit: concede hinc domum
ne nōs inter nōs congruere sentiant.	

[SURUS] hac illac circumcursa: inueniundumst tamen	
argentum: intendenda in senemst fallacia.	
[CREMES] num mē fefellit hosce id struere. uidelicet
ill cliniai seruos tardiusculust:
idcircō huic nostrō traditast prouincia.	
[SURUS] quis hic loquitur. periī. numnam haec audiuit. [CREMES] syre. [SURUS] hem.
[CREMES] quid tū istic. [SURUS] rēctē equidem: sed tē miror, chreme,
tam mane, quī heri tantum biberis. [CREMES] nīl nimis.
[SURUS] nīl nārrās. uisa uerost, quod dici solet,
aquilae senectus. [CREMES] heia. [SURUS] mulier commoda et
faceta haec meretrix. [CREMES] sane. [SURUS] idem uisast tibi.
et quidem hercle forma luculenta. [CREMES] sic satis.
[SURUS] ita nōn ut ōlim, sed uti nunc, sane bona:	
minimeque miror clinia hanc sī deperit.
sed habet patrem quendam auidum, miserum atque aridum	
uicinum hunc: nostin. at quasi is nōn ditiis	
abundet, gnātus eius profugit inopia.	
scīs esse factum ut dico. [CREMES] quid ego ni sciam.
hominem pistrinō dignum. [SURUS] quem. [CREMES] istunc seruolum
dicō adulēscentis . . [SURUS] syre, tibi timui male.	
[CREMES] quī passus est id fieri. [SURUS] quid faceret. [CREMES] rogas.
aliquid reperiret, fingeret fallacias	
unde esset adulēscenti amicae quod daret,	
atque hunc difficilem inuitum seruaret senem.
[SURUS] garris. [CREMES] haec facta ab illō oportebant, syre.
[SURUS] ehō quaesō laudas quī eros fallunt. [CREMES] in locō
ego uerō laudō. [SURUS] rēctē sane. [CREMES] quippe quī
magnarum saepe id remedium aegritudinumst:	
iam huic mānsisset unicus gnātus domi.
[SURUS] iocone an seriō ille haec dicat nesciō:	
nisi mihi quidem addit animum quō lubeat magis.	
[CREMES] et nunc quid exspectat, syre. an dum hic denuō
abeat, quom tolerare illius sumptus nōn queat.	
nonne ad senem aliquam fabricam fingit. [SURUS] stolidus est.
[CREMES] at tē adiutare oportet adulēscentuli
causa. [SURUS] facile equidem facere possum sī iubes:	
etenim quō pactō id fieri soleat calleō.	
[CREMES] tantō hercle melior. [SURUS] nōn est mentiri meum.
[CREMES] fac ergō. [SURUS] at heus tū facitō dum eadem haec memineris
siquid huiius simile forte aliquandō euenerit,	
ut sunt humana, tuos ut faciat fīlius.	
[CREMES] nōn usus ueniet, sperō. [SURUS] sperō hercle ego quoque,
neque eō nunc dicō quō quicquam illum sēnserim:	
sed siquid, nēquid. quae sit eius aetas uides:
et ne ego tē, sī usus ueniat, magnifice, chreme,	
tractare possim. [CREMES] dē istoc, quom usus uenerit,
uidebimus quid opus sit: nunc istuc age.—	
[SURUS] numquam commodius umquam erum audiui loqui,	
nec quom male facerem crederem mī inpunius
licere. quisnam ā nōbīs egreditur foras.	

[CREMES] quid istuc quaesō. quī istic mos est, clitipho. itane fieri oportet.
[CLITIPO] quid ego fēcī. [CREMES] uidin ego tē modo manum in sinum huic meretrici
īnserere. [SURUS] acta haec rēs est: periī. [CLITIPO] mene. [CREMES] hisce oculis, ne nega.
facis adeō indigne iniuriam illī quī nōn abstineas manum.
nam istaec quidem contumeliast,	
hominem amicum recipere ad tē atque eius amicam subigitare.	
uel here in uinō quam inmodestus fuisti . . [SURUS] factum. [CREMES] quam molestus.
ut equidem, ita mē dī ament, metui quid futurum denique esset.	
noui ego amantium animum: aduortunt grauiter quae nōn cēnseas.
[CLITIPO] at mihi fides apud hunc est nīl mē istius facturum, pater.
[CREMES] estō: at certe concedas aliquō ab ore eorum aliquantisper.
multa fert lubidō: ea facere prohibet tua praesentia.	
ego dē mē faciō coniecturam: nemost meorum amicorum hodiē	
apud quem expromere omniā mea occulta, clitipho, audeam.
apud alium prohibet dignitas: apud alium ipsius facti pudet,	
ne ineptus, ne proteruos uidear: quod illum facere creditō.	
sed nostrum est intellegere utquomque atque ubiquomque opus sit obsequi.	
[SURUS] quid istic nārrat. [CLITIPO] periī. [SURUS] clitipho, haec ego praecipiō tibi.
hominis frugi et temperantis functuss officium. [CLITIPO] tace sodes.
[SURUS] rēctē sane. [CLITIPO] syre, pudet mē. [SURUS] crēdō: neque id iniuria: quīn
mihi molestumst. [CLITIPO] perdis hercle. [SURUS] uerum dicō quod uidetur.
[CLITIPO] nonne accedam ad illos. [CREMES] ehō quaesō, una accedundi uiast.
[SURUS] actumst: hic prius sē indicarit quam ego argentum effecerō.	
chreme, uin tū homini stultō mī auscultare. [CREMES] quid faciam. [SURUS] iube hunc
abire hinc aliquō. [CLITIPO] quō ego hinc abeam. [SURUS] quō lubet: da illis locum:
abi deambulatum. [CLITIPO] deambulatum. quō. [SURUS] uah quasi desit locus.
abi sane istac, istorsum, quouis. [CREMES] rēctē dicit, cēnseō.
[CLITIPO] dī tē eradicent {sure} quī mē hinc †extrudis†.
[SURUS] at tū pol tibi istas posthāc comprimitō manus.—
cēnsen uero. quid illum porrō credas facturum, chreme,	
nisi eum, quantum tibi opis dī dant, seruas castigas mones.	
[CREMES] ego istuc curabō. [SURUS] atquī nunc, ere, tibi istic adseruandus est.
[CREMES] fiet. [SURUS] sī sapias: nam mihi iam minus minusque obtemperat.
[CREMES] quid tū. ecquid dē illō quod dudum tēcum egi egisti {sure} aut
repperisti tibi quod placeat an nondum etiam. [SURUS] dē fallacia	
dicis. est: inueni nuper quandam. [CREMES] frugi es. cedō quid est.
[SURUS] dicam, uerum ut aliud ex aliō incidit. [CREMES] quidnam, syre.
[SURUS] pessuma haec est meretrix. [CREMES] ita uidetur. [SURUS] immō sī scias.
uah uide quod inceptet facinus. fuit quaedam anus corinthia
hic: huic drachumarum haec argenti mille dederat mutuom.	
[CREMES] quid tum. [SURUS] ea mortuast: reliquit filiam adulēscentulam.
ea relicta huic arraboni est prō illō argentō. [CREMES] intellegō.
[SURUS] hanc sēcum huc adduxit, ea quae est nunc apud uxōrem tuam.	
[CREMES] quid tum. [SURUS] cliniam orat sibi uti id nunc det: illam illī tamen
post daturum: mille nummum poscit. [CREMES] et poscit quidem. [SURUS] hui,
dubium id est. ego sic putaui. [CREMES] quid nunc facere cogitas.
[SURUS] egon. ad menedemum ibō: dicam hanc esse captam ex caria	
ditem et nobilem: sī redimat magnum inesse in ea lucrum.	
[CREMES] erras. [SURUS] quid ita. [CREMES] prō menedemō nunc tibi ego respondeō
nōn emō: quid ages. [SURUS] optata loquere. [CREMES] quī. [SURUS] nōn est opus.
[CREMES] nōn opus est. [SURUS] nōn hercle uerō. [CREMES] quī istuc, miror. [SURUS] iam scies.
[CREMES] mane, mane, quid est quod tam ā nōbīs grauiter crepuerunt fores.

[SOSTRATA] nisi mē animus fallit, hic profectost anulus quem ego suspicor,
is quicum expositast gnāta. [CREMES] quid uolt sibi {sure} haec oratio.
[SOSTRATA] quid est. isne tibi uidetur. [NUTRIX] dīxī equidem, ubi mī ostendisti, ilicō
eum esse. [SOSTRATA] at ut satis contemplata modo sis, mea nutrix. [NUTRIX] satis.
[SOSTRATA] abi nunciam intrō atque illa sī iam lauerit mihi nuntia.	
hic ego uirum intereā opperibor. [SURUS] tē uolt: uideas quid uelit.	
nescioquid tristis est: nōn temerest: timeō quid sit. [CREMES] quid siet.
ne ista hercle magnō iam conatu magnas nugas dixerit.	
[SOSTRATA] ehem mī uir. [CREMES] ehem mea uxor. [SOSTRATA] tē ipsum quaerō. [CREMES] loquere quid uelis.
[SOSTRATA] prīmum hoc tē oro, nēquid credas mē aduorsum edictum tuom	
facere esse ausam. [CREMES] uin mē istuc tibi, etsi incredibilest, credere.
crēdō. [SURUS] nescioquid peccati portat haec purgatiō.
[SOSTRATA] meministin mē esse grauidam et mihi tē maxumō opere edicere,	
sī puellam parerem, nolle tolli. [CREMES] sciō quid feceris:
sustulisti. [SURUS] sic est factum: domina ego, erus damnō auctus est.	
[SOSTRATA] minime: sed erat hic corinthia anus haud inpura: ei dedi	
exponendam. [CREMES] ō iuppiter, tantam esse in animō īnscitiam.
[SOSTRATA] periī: quid ego fēcī. [CREMES] rogitas. [SOSTRATA] sī peccaui, mī chreme,
īnsciēns fēcī. [CREMES] id equidem ego, sī tū neges, certō scio,
tē īnscientem atque inprudentem dīcere ac facere omnia:	
tot peccata in hac re ostendis. nam iam prīmum, sī meum	
imperium exsequi uoluisses, interemptam oportuit,
nōn simulare mortem uerbis, re ipsa spem uītae dare.	
at id omittō: misericordia, animus maternus: sinō.	
quam bene uerō abs tē prospectumst quod uoluisti cogita:	
nempe anui illī prodita abs tē filiast planissume,	
per tē uel uti quaestum faceret uel uti ueniret palam.
crēdō, id cogitasti: quiduis satis est dum uiuat modo.	
quid cum illis agas quī neque ius neque bonum atque aequom sciunt,	
melius peius, prosit obsit, nīl uident nisi quod lubet.	
[SOSTRATA] mī chreme, peccaui, fateor: uincor. nunc hoc tē obsecrō,	
quantō tuos est animus natu grauior, ignoscentior,
ut meae stultitiae in iustitia tua sit aliquid praesidi.	
[CREMES] scilicet equidem istuc factum ignoscam: uerum, sostrata,
male docet tē mea facilitas multa. sed istuc quidquid est	
qua hoc occeptumst causa loquere. [SOSTRATA] ut stultae et misere omnēs sumus	
religiosae, quom exponendam dō illī, dē digitō anulum
detrahō et eum dicō ut una cum puella exponeret:	
sī moreretur, ne expers partis esset dē nostris bonis.	
[CREMES] istuc rēctē: cōnseruasti tē atque illam. [SOSTRATA] is hic est anulus.
[CREMES] unde habes. [SOSTRATA] quam bacchis sēcum adduxit adulēscentulam, [SURUS] hem.
[CREMES] quid illa nārrat. [SOSTRATA] ea lauatum dum it, seruandum mihi dedit.
animum nōn aduorti prīmum: sed postquam aspexi ilico	
cognoui, ad tē exsilui. [CREMES] quid nunc suspicare aut inuenis
dē illa. [SOSTRATA] nesciō nisi ex ipsa quaeras unde hunc habuerit,	
sī potis est reperiri. [SURUS] interii: plus speī uideō quam uolō:	
nostrast, sī itast. [CREMES] uiuitne illa quoi tū dederas. [SOSTRATA] nesciō.
[CREMES] quid renuntiauit ōlim. [SOSTRATA] fecisse id quod iusseram.
[CREMES] nomen mulieris cedō quid sit, ut quaeratur. [SOSTRATA] philterae.
[SURUS] ipsast. mirum ni illa saluast et ego periī. [CREMES] sostrata,
sequere mē intrō hac. [SOSTRATA] ut praeter spem euenit. quam timui male	
ne nunc animō ita esses durō ut ōlim in tollendo, chreme.
[CREMES] nōn licet hominem esse saepe ita ut uolt, sī rēs nōn sinit.
nunc ita tempus est mī ut cupiam filiam: ōlim nīl minus.	

[SURUS] nisi mē animus fallit multum, haud multum ā mē aberit īnfortunium:	
ita hac re in angustum oppidō nunc meae coguntur copiae:	
nisi aliquid uideō ne esse amicam hanc gnati resciscat senex.
nam quod dē argentō sperem aut posse postulem mē fallere	
nīl est: triumphō sī licet mē latere tectō abscedere.	
crucior bolum tantum mī ereptum tam desubitō ē faucibus.	
quid agam. aut quid comminiscar. ratiō dē integrō ineundast mihi.	
nīl tam difficilest quīn quaerendō inuestigari possiet.
quid sī hoc nunc sic incipiam. nilst. quid sī sic. tantundem egerō.	
at sic opinor: nōn potest. immō optume. euge habeō optumam.	
retraham hercle opinor ad mē	
idem ego illuc hodiē fugitiuom argentum tamen.ā

[CLINIA] nulla mihi rēs posthāc potest iam interuenire tanta
quae mī aegritudinem adferat: tanta haec laetitia obortast.
dedō patrī mē nunciam ut frugalior sim quam uolt.	
[SURUS] nīl mē fefellit: cognitast, quantum audiō huiius uerba.	
istuc tibi ex sententia tua obtigisse laetor.	
[CLINIA] ō mī syre, audisti obsecrō. [SURUS] quidnī. quī usque una adfuerim.
[CLINIA] quoi aequē audisti commode quicquam euenisse. [SURUS] nulli.
[CLINIA] atque ita mē dī ament ut ego nunc nōn tam meapte causa
laetor quam illius: quam ego sciō esse honore quouis dignam.	
[SURUS] ita crēdō. sed nunc, cliniā, age, da tē mihi uicissim:	
nam amici quoque rēs est uidenda in tutum ut conlocetur,	
nēquid dē amica nunc senex. [CLINIA] ō iuppiter. [SURUS] quiesce.
[CLINIA] antiphila mea nubet mihi. [SURUS] sicin mī interloquere.
[CLINIA] quid faciam. syre mī, gaudeō: fer mē. [SURUS] ferō hercle uerō.
[CLINIA] deorum uītam apti sumus. [SURUS] frustra operam opinor hanc sumō.
[CLINIA] loquere: audiō. [SURUS] at iam hoc nōn ages. [CLINIA] agam. [SURUS] uidendumst, {inquam},
amici quoque rēs, clinia, tui in tutō ut conlocetur.
nam sī nunc ā nōbīs abis et bacchidem hic relinquis,	
senex resciscet ilicō esse amicam hanc clitiphonis:	
sī abduxeris, celabitūr, itidem ut celata adhuc est.	
[CLINIA] at enim istoc nīl est mage {sure} miis nuptiis aduorsum.
nam quō ore appellabō patrem. tenes quid dicam. [SURUS] quidnī.
[CLINIA] quid dicam. quam causam adferam. [SURUS] quī nolō mentiare:
aperte ita ut rēs sēsē habet narratō. [CLINIA] quid ais. [SURUS] iubeō:
illam tē amare et uelle uxōrem, hanc esse clitiphonis.	
[CLINIA] bonam atque iustam rem oppidō imperas et factu facilem.
et scilicet iam mē hoc uoles patrem exorare ut celet
senem uostrum. [SURUS] immō ut recta uia rem narret ordine omnem. [CLINIA] hem
satis sanus es et sobrius. tuquidem illum plane perdis.	
nam quī ille poterit esse in tuto, dic mihi.	
[SURUS] huic equidem cōnsiliō palmam dō: hic mē magnifice ecfero,	
quī uim tantam in mē et potestatem habeam tantae astutiae
uera dicendō ut eos ambos fallam: ut quom narret senex	
uoster nostrō istam esse amicam gnati, nōn credat tamen.	
[CLINIA] at enim spem istoc pactō rursum nuptiarum omnem eripis:
nam dum amicam hanc meam esse credet, nōn committet filiam.	
tū fors quid mē fiat parui pendis, dum illī cōnsulas.
[SURUS] quid, malum, mē aetatem cēnses uelle id adsimularier.	
ūnus est dies dum argentum eripiō: pax: nīl amplius.	
[CLINIA] tantum sat habes. quid tum quaesō sī hoc pater resciuerit.
[SURUS] quid sī redeō ad illos quī aiunt quid sī nunc caelum ruat.	
[CLINIA] metuō quid agam. [SURUS] metuis. quasi nōn ea potestas sit tua
quō uelis in tempore ut tē exsoluās, rem facias palam.	
[CLINIA] age age, trānsducatur bacchis. [SURUS] optume ipsa exit foras.
bacchis clinia SYRUS dromō phrygia	
[BACCIS] satis pol proterue mē syri promissa huc induxerunt,
decem minas quās mihi dare pollicitust. quodsi nunc mē	
deceperit saepe obsecrāns mē ut ueniam, frustra ueniet:
aut quom uenturam dixerō et cōnstituero, quom is certe	
renuntiarit, clitiphō quom in spe pendebit animi,	
decipiam ac nōn ueniam, syrus mihi tergō poenas pendet.	
[CLINIA] satis scite promittit tibi. [SURUS] atquī tū hanc iocari crēdis.
faciet nisi caueō. [BACCIS] dormiunt: ego pol istos commouebō.
mea phrygia, audisti modo iste homō quam uillam demōnstrauit	
charini. [PRUGIA] audiui. [BACCIS] proxumam esse huic fundō ad dextram. [PRUGIA] memini.
[BACCIS] curriculō percurre: apud eum miles dionysia agitat:
[SURUS] quid inceptat. [BACCIS] dic mē hic oppidō esse inuitam atque adseruari,
uerum aliquō pactō uerba mē his daturam esse et uenturam.
[SURUS] periī hercle. bacchis, mane, mane: quō mittis istanc quaesō.	
iube maneat. [BACCIS] i. [SURUS] quīn est paratum argentum. [BACCIS] quīn ego maneō.
[SURUS] atquī iam dabitur. [BACCIS] ut lubet. num ego īnsto. [SURUS] at scin quid sodes.
[BACCIS] quid. [SURUS] trānseundumst nunc tibi ad menedemum et tua pompa
eō trānsducendast. [BACCIS] quam rem agis, scelus. [SURUS] egon. argentum cudō
quod tibi dem. [BACCIS] dignam mē putās quam inludas. [SURUS] nōn est temere.
[BACCIS] etiamne tēcum hic rēs mihist. [SURUS] minime: tuom tibi reddō.
[BACCIS] eatur. [SURUS] sequere hac. heus, dromō. [DROMO] quis mē uolt. [SURUS] syrus. [DROMO] quid est rei.
[SURUS] ancillas omnis bacchidis trānsduce huc ad uōs propere.	
[DROMO] quam ob rem. [SURUS] ne quaeras: ecferant quae sēcum huc attulerunt.
sperabit sumptum sibi senex leuatum esse harunc abitu:	
ne ille haud scit hoc paullum lucri quantum ei damnum adportet.	
tū nescis id quod scīs, dromo, sī sapies. [DROMO] mutum dīcēs.

[CREMES] ita mē dī amabunt ut nunc menedemi uicem
miseret mē tantum deuenisse ad eum mali.
illancin mulierem alere cum illa familia.	
etsi scio, hosce aliquot dies nōn sentiet,	
ita magnō desideriō fuit ei fīlius:	
uerum ubi uidebit tantos sibi sumptus domi	
cotidianos fieri nec fieri modum,
optabit rursum ut abeat ab sē fīlius.	
syrum optume eccum. [SURUS] cessō hunc adoriri. [CREMES] syre. [SURUS] hem.
[CREMES] quid est. [SURUS] tē mihi ipsum iamdudum optabam dari.
[CREMES] uidere egisse iam nescioquid cum sene.
[SURUS] dē illō quod dudum. dictum ac factum reddidi.
[CREMES] bonan fide. [SURUS] bona hercle. [CREMES] nōn possum pati
quīn tibi caput demulceam: accede huc, syre:	
faciam bonī tibi aliquid prō ista re ac lubēns.	
[SURUS] at sī scias quam scite in mentem uenerit.	
[CREMES] uah gloriare euenisse ex sententia.
[SURUS] nōn hercle uerō: uerum dicō. [CREMES] dic quid est.
[SURUS] tui clitiphonis esse amicam hanc bacchidem	
menedemō dixit clinia, et ea gratia	
sēcum adduxisse ne tū id persentisceres.	
[CREMES] probe. [SURUS] dic sodes. [CREMES] nimium, {inquam}. [SURUS] immō sī scias.
sed porrō ausculta quod superest fallaciae:	
sēsē ipse dicit tuam uidisse filiam:	
eius sibi conplacitam formam, postquam aspexerit:	
hanc cupere uxōrem. [CREMES] modone quae inuentast. [SURUS] eam:
et quidem iubebit posci. [CREMES] quam ob rem istuc, syre.
nam prorsum nīl intellegō. [SURUS] uah tardus es.	
[CREMES] fortasse. [SURUS] argentum dabitur ei ad nuptiās,
aurum atque uestem quī . . tenesne. [CREMES] comparet.
[SURUS] id ipsum. [CREMES] at ego illī neque dō neque despondeō.
[SURUS] nōn. quam ob rem. [CREMES] quam ob rem. mē rogas. homini . . . [SURUS] ut lubet.
nōn ego dicebam in perpetuom ut illam illī dares,	
uerum ut simulares. [CREMES] nōn meast simulatiō:
ita tū istaec tua miscetō ne mē admisceas.	
egon quoi daturus nōn sum, ut ei despondeam.	
[SURUS] credebam. [CREMES] minime. [SURUS] scite poterat fieri:
et ego hoc, quia dudum tū tantō opere iusserās,	
eō coepi. [CREMES] crēdō. [SURUS] ceterum equidem istuc, chreme,
aequi bonique faciō. [CREMES] atquī quam maxume
uolō tē dare operam ut fiat, uerum alia uia.	
[SURUS] fiat, quaeratur aliquid. sed illud quod tibi
dīxī dē argentō quod ista debet bacchidi,	
id nunc reddendumst illī: neque tū scilicet	
illuc cōnfugies: quid mea. num mihi datumst.	
num iussi. num illa oppignerare filiam	
meam mē inuitō potuit. uerum illuc, chreme,
dicunt: ius summum saepe summast malitia.	
[CREMES] haud faciam. [SURUS] immō aliis sī licet, tibi nōn licet:
†omnes tē in lauta et bene acta parte putant.†	
[CREMES] quīn egomet iam ad eam deferam. [SURUS] immō fīlium
iube potius. [CREMES] quam ob rem. [SURUS] quia enim in eum suspiciost
trānslata amoris. [CREMES] quid tum. [SURUS] quia uidebitur
mage ueri simile id esse, quom hic illī dabit:	
et simul cōnficiam facilius ego quod uolō.	
ipse adeō adest: abi, ecfer argentum. [CREMES] ecferō.

[CLITIPO] nullast tam facilis rēs quīn difficilis siet,
quam inuitus facias. uel mē haec deambulatio,	
quam nōn laboriosa, ad languorem dedit.	
nec quicquam mage nunc metuō quam ne denuo	
miser aliquō extrudar hinc, ne accedam ad bacchidem.	
ut tē quidem omnēs dī deaeque quantumst {sure}
cum istoc inuentō cumque inceptō perduint.	
huiius modi mihi rēs semper comminiscere	
ubi mē excarnufices. [SURUS] is tū hinc quō dignus es.	
quam paene tua mē perdidit proteruitas.	
[CLITIPO] uellem hercle factum, ita merituss. [SURUS] meritus. quō modo.
ne mē istuc ex tē prius audisse gaudeo	
quam argentum haberes quod daturus iam fui.	
[CLITIPO] quid igitur dicam tibi uis. abiisti: mihi
amicam adduxti quam nōn licitumst tangere.	
[SURUS] iam nōn sum iratus. sed scin ubi sit nunc tibi
tua bacchis. [CLITIPO] apud nōs. [SURUS] nōn. [CLITIPO] ubi ergo. [SURUS] apud cliniam.
[CLITIPO] periī. [SURUS] bonō animō es: iam argentum ad eam deferes
quod ei pollicituss. [CLITIPO] garris. unde. [SURUS] ā tuō patre.
[CLITIPO] ludis fortasse mē. [SURUS] ipsa re experibere.
[CLITIPO] ne ego sum homō fortunatus: deamō tē, syre.
[SURUS] sed pater egreditur. caue quicquam admiratus sis	
qua causa id fiat: obsecundatō in locō:	
quod imperabit facitō: loquitor paucula.	

[CREMES] ubi clitiphō hic est. [SURUS] eccum mē inque. [CLITIPO] eccum hic tibi.
[CREMES] quid rei esset dixtin huic. [SURUS] dīxī pleraque omnia.
[CREMES] cape hoc argentum ac defer. [SURUS] i: quid stās, lapis.
quīn accipis. [CLITIPO] cedō sane. [SURUS] sequere hac mē ocius.
tū hic nōs dum eximus intereā opperibere:	
nam nīl est illic quod moremur diutius.—	
[CREMES] minas quidem iam decem habet ā mē filia,
quās hortamentis esse nunc ducō datas:	
hasce ornamentis cōnsequentur alterae:	
porrō haec talenta dotis adposcunt duō.	
quam multa iniusta ac praua fiunt moribus.	
mihi nunc relictis rebus inueniundus est
aliquis, labore inuenta mea quoi dem bona.	

[MEDEDEMUS] multō omnium nunc mē fortunatissimum
factum putō esse quom tē, gnāte, intellego	
resipisse. [CREMES] ut errat.mē. tē ipsum quaerebam, chreme:
serua, quod in tē est, fīlium, mē ac familiam.
[CREMES] cedō quid uis faciam.mē. inuenisti hodiē filiam.
[CREMES] quid tum.mē. hanc uxōrem sibi dari uolt clinia.
[CREMES] quaesō quid tū hominiss.mē. quid est. [CREMES] iamne oblitus es
inter nōs quid sit dictum dē fallacia,	
ut ea uia abs tē argentum auferretur.mē. sciō.
[CREMES] ea rēs nunc agitur ipsa [MEDEDEMUS] quid narrās, chreme.
erraui. actast rēs. quanta dē spe decidi.ā
immō haec quidem quae apud mē est clitiphonis est
amica: ita aiunt. [CREMES] et tū crēdis omnia.
et illum aiunt uelle uxōrem ut, quom desponderis,	
des quī aurum ac uestem atque alia quae opus sunt comparet.
[MEDEDEMUS] id est profectō: id amicae dabitur. [CREMES] scilicet
daturum [MEDEDEMUS] uah frustra sum igitur gauisus miser.
quiduis tamen iam malō quam hunc amittere.	
quid nunc renuntiem abs tē respōnsum, chreme,	
ne sentiat mē sēnsisse atque aegrē ferat.
[CREMES] aegrē. nimium illī, menedeme, indulges [MEDEDEMUS] sine:
inceptumst: perfice hoc mī perpetuo, chreme.	
[CREMES] dic conuenisse, egisse tē dē nuptiis.
[MEDEDEMUS] dicam. quid deinde. [CREMES] mē facturum esse omnia,
generum placere: postremō etiam, sī uoles,
despōnsam quoque esse dicitō [MEDEDEMUS] em istuc uolueram.
[CREMES] tantō ocius tē ut poscat et tū, id quod cupis,
quam ocissime ut des [MEDEDEMUS] cupiō. [CREMES] ne tū propediem,
ut istanc rem uideo, istius obsaturabere.	
sed ut uti istaec sunt, cautim et paulatim dabis
sī sapies [MEDEDEMUS] faciam. [CREMES] abi intrō: uide quid postulet.
ego domi erō siquid mē uoles [MEDEDEMUS] sane uolō:
nam tē scientem faciam quidquid egerō.

[MEDEDEMUS] ego mē nōn tam astutum neque ita perspicacem esse id sciō:
sed hic adiutor meus et monitor et praemōnstrator cremēs
hoc mihi praestat: in mē quiduis harum rerum conuenit	
quae sunt dicta in stulto, caudex stipes asinus plumbeus:	
in illum nīl potest: exsuperat eius stultitia haec omnia.	
[CREMES] ohe iam desine deōs, uxor, gratulandō obtundere
tuam esse inuentam gnātam, nisi illos ex tuō ingeniō iudicas
ut nīl credas intellegere nisi idem dictumst centiēns.	
sed interim quid illic iamdudum gnatus cessat cum syro.	
[MEDEDEMUS] quos ais homines, chreme, cessare. [CREMES] ehem, menedeme, aduenis.
dic mihi, cliniae quae dīxī nuntiastin.mē. omnia.	
[CREMES] quid ait.mē. gaudere adeō coepit quasi quī cupiunt nuptias.
[CREMES] hahahae [MEDEDEMUS] quid risisti. [CREMES] serui uenere in mentem syri
calliditates [MEDEDEMUS] itane. [CREMES] uoltus quoque hominum fingit scelus.
[MEDEDEMUS] gnatus quod sē adsimulat laetum, id dicis. [CREMES] id [MEDEDEMUS] idem istuc mihi
uenit in mentem. [CREMES] ueterator [MEDEDEMUS] mage, sī mage noris, putes
ita rem esse. [CREMES] ain tū.mē. quīn tū ausculta. [CREMES] mane: hoc prius scire expeto,
quid perdideris. nam ubi despōnsam nuntiasti fīliō,	
continuō iniecisse uerba tibi dromonem scilicet,	
spōnsae uestem aurum atque ancillas opus esse: argentum ut dares.	
[MEDEDEMUS] nōn. [CREMES] quid. nōn.mē. nōn {inquam}. [CREMES] neque ipse gnatus.mē. nīl prorsum, chreme.
magis unum etiam īnstare ut hodiē cōnficiantur nūptiae.
[CREMES] mira nārrās. quid syrus meus. ne is quidem quicquam.mē. nihil.
[CREMES] quam ob rem, nesciō [MEDEDEMUS] equidem miror, quī alia tam plane scias.
sed ille tuom quoque syrus idem mire finxit fīlium,	
ut ne paullulum quidem subolat esse amicam hanc cliniae.	
[CREMES] quid agit.mē. mittō iam osculari atque amplexari: id nīl putō.
[CREMES] quid est quod amplius simuletur.mē. uah. [CREMES] quid est.mē. audi modo.
est mihi ultimis conclaue in aedibus quoddam retrō:	
huc est intrō latus lectus, uestimentis stratus est.	
[CREMES] quid postquam hoc est factum.mē. dictum factum huc abiit clitiphō.
[CREMES] solus.mē. solus. [CREMES] timeō [MEDEDEMUS] bacchis cōnsecutast ilicō.
[CREMES] sola.mē. sola. [CREMES] periī [MEDEDEMUS] ubi abiere intrō, operuere ostium. [CREMES] hem
clinia haec fieri uidebat.mē. quidnī. mēcum una simul.	
[CREMES] fili est amica bacchis: menedeme, occidi.
[MEDEDEMUS] quam ob rem. [CREMES] decem dierum uix mī est familia.
[MEDEDEMUS] quid istuc times quod ille operam amicō dat suo.
[CREMES] immō quod amicae [MEDEDEMUS] sī dat. [CREMES] an dubium id tibist.
quemquamne animō tam communi esse aut leni putās	
quī sē uidente amicam patiatur suam . . .mē. āh	
quidnī. quō uerba facilius dentur mihi.	
[CREMES] derides meritō. mihi nunc ego suscēnseō:
quot rēs dedere ubi possem persentiscere,	
ni essem lapis. quae uidi. uae miserō mihi.	
at ne illud haud inultum, sī uiuo, ferent.	
nam iam . [MEDEDEMUS] nōn tū tē cohibes. nōn tē respicis.
nōn tibi ego exempli satis sum. [CREMES] prae iracundia,
menedeme, nōn sum apud mē [MEDEDEMUS] tene istuc loqui.
nonne id flagitiumst tē aliis cōnsilium dare,	
foris sapere, tibi nōn posse tē auxiliarier.	
[CREMES] quid faciam.mē. id quod mē fecisse aiebas parum.
fac tē patrem esse sentiat: fac ut audeat
tibi credere omnia, abs tē petere et poscere,	
nequam aliam quaerat cōpiam ac tē deserat.	
[CREMES] immō abeat multō malō quouis gentium
quam hic per flagitium ad inopiam redigat patrem.	
nam sī illī pergō suppeditare sumptibus,
menedeme, mihi illaec uere ad rastros rēs redit.	
[MEDEDEMUS] quot incommoditates in hac re capies, nisi caues.
difficilem tē esse ostendes et ignosces tamen	
post, et id ingratum. [CREMES] āh nescis quam doleam [MEDEDEMUS] ut lubet.
quid hoc quod rogo, ut illa nubat nostro. nisi quid est
quod mage uis. [CREMES] immō et gener et adfines placent.
[MEDEDEMUS] quid dotis dicam tē dixisse fīliō.
quid obticuisti. [CREMES] dotis.mē. ita dicō. [CREMES] āh [MEDEDEMUS] chreme,
nēquid uereare, sī minus: nīl nōs dos mouet.	
[CREMES] duō talenta prō re nostra ego esse decreui satis:
sed ita dictu opus est, sī mē uis saluom esse et rem et fīlium,	
mē mea omnia bona doti dixisse illī [MEDEDEMUS] quam rem agis.
[CREMES] id mirari tē simulatō et illum hoc rogitatō simul
quam ob rem id faciam [MEDEDEMUS] quīn ego uerō quam ob rem id facias nesciō.
[CREMES] egone. ut eius animum, quī nunc luxuria et lasciuia
diffluit, retundam redigam, ut quō sē uortat nesciat.	
[MEDEDEMUS] quid agis. [CREMES] mitte: sine mē in hac re gerere mihi morem [MEDEDEMUS] sinō:
itane uis. [CREMES] ita [MEDEDEMUS] fiat. [CREMES] ac iam uxōrem ut accersat paret.
hic ita ut liberos est aequom dictis cōnfutabitur:	
sed syrum . [MEDEDEMUS] quid eum. [CREMES] egone sī uiuō adeō exornatum dabo,
adeō depexum ut dum uiuat meminerit semper mei:	
quī sibi mē prō deridiculō ac delectamentō putat.	
nōn, ita mē dī ament, auderet facere haec uiduae mulieri	
quae in mē fecit.	

[CLITIPO] itane tandem quaesō, menedeme. ut pater
tam in breui spatiō omnem dē mē eiecerit animum patris.
quodnam ob facinus. quid ego tantum sceleris admisi miser.	
uolgō faciunt [MEDEDEMUS] sciō tibi esse hoc grauius multō ac durius,
quoi fit: uerum ego haud minus aegrē patior, id quī nescio	
nec rationem capio, nisi quod tibi bene ex animō uolō.	
[CLITIPO] hic patrem astare aibas [MEDEDEMUS] eccum. [CREMES] quid mē incusās, clitipho.
quidquid ego huiius fēcī, tibi prospexi et stultitiae tuae.	
ubi tē uidi animō esse omissō et suauia in praesentia	
quae essent prima habere neque cōnsulere in longitudinem:	
cepi rationem ut neque egeres neque ut haec posses perdere.	
ubi quoi decuit primo, tibi nōn licuit per tē mihi dare,
abii ad proxumum tibi quī erat: ei commisi et credidi:	
ibi tuae stultitiae semper erit praesidium, clitipho,	
uictus uestitus quō in tectum tē receptes. [CLITIPO] ei mihi.
[CREMES] satius est quam tē ipsō herede haec possidere bacchidem.
[SURUS] disperii: scelestus quantas turbas conciui īnsciēns.
[CLITIPO] emori cupiō. [CREMES] prius quaesō disce quid sit uiuere.
ubi scies, sī displicebit uīta, tum istoc utitor.	
[SURUS] ere, licetne. [CREMES] loquere. [SURUS] at tutō. [CREMES] loquere. [SURUS] quae istast prauitas
quaeue amentiast, quod peccaui ego, id obesse huic. [CREMES] ilicet.
ne tē admisce: nēmō accusat {sure} tē: nec tū aram tibi
nec precatorem pararis. [SURUS] quid agis. [CREMES] nīl suscēnseō
neque tibi nec tibi: nec uōs est aequom quod faciō mihi.—	

[SURUS] abiit. uah, rogasse uellem . . [CLITIPO] quid. [SURUS] und mihi peterem cibum:
ita nōs alienauit. tibi iam esse ad sororem intellegō.	
[CLITIPO] adeon rem rediisse ut perīclum etiam ā fame mihi sit, syre.
[SURUS] modo liceat uiuere, est spes . . [CLITIPO] quae. [SURUS] nōs esurituros satis.
[CLITIPO] inrides in re tanta neque mē cōnsiliō quicquam adiuuas.
[SURUS] immō et ibi nunc sum et usque id egi dudum dum loquitur pater:	
et quantum ego intellegere possum . . [CLITIPO] quid. [SURUS] nōn aberit longius.
[CLITIPO] quid id ergo. [SURUS] sic est: nōn esse hōrum tē arbitror. [CLITIPO] quid istuc, syre.
satin sanus es. [SURUS] ego dicam quod mī in mentemst: tū diiudica.	
dum istis fuisti solus, dum nulla alia delectatio	
quae propior esset, tē indulgebant, tibi dabant: nunc filia	
postquamst inuenta uera, inuentast causa quī tē expellerent.	
[CLITIPO] est ueri simile. [SURUS] an tū ob peccatum hoc esse illum iratum putās.
[CLITIPO] nōn arbitror. [SURUS] nunc aliud specta: matres omnēs filiis
in peccatō adiutrices, auxiliō in paterna iniuria	
solent esse: id nōn fit. [CLITIPO] uerum dicis. quid ergō nunc faciam, syre.
[SURUS] suspicionem istanc ex illis quaere, rem profer palam.	
sī nōn est uerum, ad misericordiam ambos adduces cito,
aut scibis quoius sis. [CLITIPO] rēctē suades: faciam.— [SURUS] sat rēctē hoc mihi
in mentem uenit: nam quam maxume huic uisa haec suspicio	
erit uera, quamque adulescēns maxume quam in minima spe situsa
erit, tam facillume patrīs pacem in leges cōnficiet suas.
etiam haud sciō anne uxōrem ducat: ac syrō nīl gratiae.	
quid hoc autem. senex exit foras: ego fugiō. adhuc quod factumst,
miror nōn continuō adripi iusse: ad menedemum hunc pergam.	
eum mihi precatorem parō: seni nostrō fide nīl habeō.	

[SOSTRATA] profectō nisi caues tū homo, aliquid gnatō cōnficies mali:	
idque adeō miror, quō modo	
tam ineptum quicquam tibi uenire in mentem, mī uir, potuerit.
[CREMES] oh pergin mulier esse. nullamne ego rem umquam in uīta mea
uolui quīn tū in ea re mī fueris aduorsatrix, sostrata.	
at sī rogem iam quid est quod peccem aut quam ob rem hoc faciās, nescias:	
in qua re nunc tam cōnfidenter restās, stulta. [SOSTRATA] ego nescio.	
[CREMES] immō scīs, potius quam quidem redeat ad integrum eadem oratiō. [SOSTRATA] oh
iniquos es quī mē tacere dē re tanta postules.	
[CREMES] nōn postulō iam: loquere: nihilō minus ego hoc faciam tamen.
[SOSTRATA] facies. [CREMES] uerum. [SOSTRATA] nōn uides quantum mali ex ea re excites.
subditum sē suspicatur. [CREMES] subditum ain tū. [SOSTRATA] sic erit,
mī uir. [CREMES] cōnfitere. [SOSTRATA] au tē obsecrō, istuc inimicis siet.
egon cōnfitear meum nōn esse fīlium, quī sit meus.	
[CREMES] quid. metuis ne nōn, quom uelis, conuincas esse illum tuom.
[SOSTRATA] quod filia est inuenta. [CREMES] nōn: sed, quō mage credundum siet,
id quod cōnsimilest moribus	
conuinces facile ex tē natum: nam tui similest probe:
nam illī nīl uitist relictum quīn siet itidem tibi:	
tum praeterea talem nisi tū nulla pareret fīlium.	
sed ipse egreditur, quam seuerus. rem, quom uideās, cēnseas.	

[CLITIPO] sī umquam ullum fuit tempus, mater, quom ego uoluptati tibi
fuerim, dictus filius tuos uostra uoluntate, obsecrō
eius ut memineris atque inopis nunc tē miserescat mei,	
quod petō aut quod uolo, parentes meos ut conmōnstres mihi.	
[SOSTRATA] obsecrō, mī gnāte, ne istuc in animum inducas tuom	
alienum esse tē. [CLITIPO] sum. [SOSTRATA] miseram mē, hoccin quaesisti, obsecrō.
ita mihi atque huic sis superstes ut ex mē atque ex hoc natus es:
et caue posthāc, sī mē amās, umquam istuc uerbum ex tē audiam.	
[CREMES] at ego, sī mē metuis, mōrēs caue in tē esse istos sentiam.
[CLITIPO] quos. [CREMES] sī scire uis, ego dicam: gerrō iners fraus helluō
ganeoss damnosus: crēde, et nostrum tē esse creditō.	
[CLITIPO] nōn sunt haec parentis dicta. [CREMES] nōn, sī ex capite sis meō
natus, item ut aiunt mineruam esse ex ioue, ea causa magis	
patiar, clitipho, flagitiis tuis mē īnfamem fieri.	
[SOSTRATA] dī istaec prohibeant. [CREMES] deos nesciō: ego, quod potero, sedulō.
quaeris id quod habes, parentes: quod abest nōn quaeris, patrī	
quō modo obsequare et ut serues quod labore inuenerit.
nōn mihi per fallacias adducere ante oculos . . pudet	
dīcere hac praesente uerbum turpe: at tē id nullō modo	
facere puduit. [CLITIPO] eheu quam nunc totus displiceō mihi,
quam pudet. neque quod principium incipiam ad placandum sciō.	

[MEDEDEMUS] enimuerō cremēs nimis grauiter cruciat adulēscentulum
nimisque inhumane: exeō ergō ut pacem conciliem. optume	
ipsos uideō. [CREMES] ehem, menedeme, quor nōn accersi iubes
filiam et quod dotis dīxī firmas. [SOSTRATA] mī uir, tē obsecrō	
ne facias. [CLITIPO] pater, obsecrō mī ignoscas [MEDEDEMUS] da ueniam, chreme:
sine tē exorem. [CREMES] egon mea bona ut dem bacchidi donō sciēns.
nōn faciam [MEDEDEMUS] at id nōs nōn sinemus. [CLITIPO] sī mē uiuom uis, pater,
ignosce. [SOSTRATA] age, chreme mī [MEDEDEMUS] age quaesō, ne tam offirma tē, chreme.
[CREMES] quid istic. uideō nōn licere ut coeperam hoc pertendere.
[MEDEDEMUS] facis ut tē decet. [CREMES] ea lege hoc adeō faciam, sī facit
quod ego hunc aequom cēnseō. [CLITIPO] pater, omnia faciam: impera.
[CREMES] uxōrem ut ducas. [CLITIPO] pater . . . [CREMES] nīl audiō. [SOSTRATA] ad mē recipiō:
faciet. [CREMES] nīl etiam audiō ipsum. [CLITIPO] periī. [SOSTRATA] an dubitās, clitipho.
[CREMES] immō utrum uolt. [SOSTRATA] faciet omnia [MEDEDEMUS] haec dum incipiās, grauia sunt,
dumque ignores: ubi cognoris, facilia. [CLITIPO] faciam, pater.
[SOSTRATA] gnāte mī, ego pol tibi dabō illam lepidam, quam tū facile ames,
filiam phanocratae nostri. [CLITIPO] rufamne illam uirginem,
caesiam, sparsō ore, aduncō naso. nōn possum, pater.	
[CREMES] heia ut elegāns est. credas animum ibi esse. [SOSTRATA] aliam dabō.
[CLITIPO] immō, quandoquidem ducendast, egomet habeō propemodum
quam uolō. [CREMES] nunc laudo, gnāte. [CLITIPO] archonidi huiius filiam.
[SOSTRATA] perplacet. [CLITIPO] pater, hoc nunc restat. [CREMES] quid. [CLITIPO] syrō ignoscas uolō
quae mea causa fecit. [CREMES] fiat. [CANTOR] uōs ualete et plaudite.

----------------------------------------------------------------------------------------------
[EUNUCHUS]

[PROLOGUS] sī quisquamst quī placere sē studeat bonis
quam plurimis et minime multos laedere,	
in is poeta hic nomen profitetur suom.	
tum sīquis est quī dictum in sē inclementius	
existumauit esse, sic existumet
respōnsum, nōn dictum esse, quia laesit prior.	
quī bene uortendō et easdem scribendō male	
ex graecis bonis latinas fecit nōn bonās,	
idem menandri phasma nunc nuper dedit,	
atque in thesaurō scripsit causam dīcere
prius unde petitur, aurum qua re sit suom,	
quam illic quī petit, unde is sit thēnsaurus sibi	
aut unde in patrium monumentum peruenerit.	
dehinc ne frustretur ipse sē aut sic cogitet	
defunctus iam sum, nīl est quod dicat mihi:
is ne erret moneō, et desinat lacessere.	
habeō alia multa quae nunc condonabitur,	
quae proferentur post sī perget laedere	
ita ut facere īnstituit. quam nunc acturi sumus	
menandri eunuchum, postquam aediles emerunt,
perfecit sibi ut īnspiciundi esset cōpia.	
magistratus quom ibi adesset occeptast agi.	
exclamat furem, nōn poetam fabulam	
dedisse et nīl dedisse uerborum tamen:	
colacem esse naeui, et plauti ueterem fabulam:
parasiti personam inde ablatam et militis.	
sī id est peccatum, peccatum inprudentiast	
poetae, nōn quō furtum facere studuerit.	
id ita esse uōs iam iudicare poteritis.	
colax menandrist: in east parasitus colax
et miles gloriosus: eās sē nōn negat	
personas trānstulisse in eunuchum suam	
ex graeca: sed eās fabulas factas prius	
latinas scisse sēsē id uerō pernegat.	
quod sī personis isdem huic uti nōn licet:
quī mage licet currentem seruom scribere,	
bonas matronas facere, meretrices malās,	
parasitum edacem, gloriosum militem,	
puerum supponi, falli per seruom senem,	
amare odisse suspicari. denique
nullumst iam dictum quod nōn dictum sit prius.	
qua re aequom est uōs cognoscere atque ignoscere	
quae ueteres factitarunt sī faciunt noui.	
date operam, cum silentiō animum attendite,	
ut pernoscatis quid sibi eunuchus uelit.

[PAEDRIA] quid igitur faciam. nōn eam ne nunc quidem
quom accersor ultro. an potius ita mē comparem	
nōn perpeti meretricum contumelias.	
exclusit: reuocat: redeam. nōn sī mē obsecret.	
[PARMENO] siquidem hercle possis, nīl prius neque fortius.
uerum sī incipies neque pertendes gnauiter	
atque, ubi pati nōn poteris, quom nēmō expetet,	
īnfecta pace ultrō ad eam uenies indicāns	
tē amare et ferre nōn posse: actumst, ilicet,	
peristi: eludet ubi tē uictum sēnserit.
proin tū, dum est tempus, etiam atque etiam cogita,	
ere: quae rēs in sē neque cōnsilium neque modum	
habet ullum, eam cōnsiliō regere nōn potes.	
in amore haec omnia īnsunt uitia: iniuriae,	
suspiciones, inimicitiae, indutiae,
bellum, pax rursum: incerta haec sī tū postules	
ratione certa facere, nihilō plus agas	
quam sī des operam ut cum ratione īnsanias.	
et quod nunc tute tēcum iratus cogitas	
egon illam, quae illum, quae mē, quae nōn . . . sine modo,
mori mē malim: sentiet quī uir siem:	
haec uerba una mehercle falsa lacrimula	
quam oculos terendō misere uix ui expresserit,	
restinguet, et tē ultrō accusabit, et dabis	
ultrō supplicium. [PAEDRIA] ō indignum facinus. nunc ego
et illam scelestam esse et mē miserum sentiō:	
et taedet et amore ardeo, et prudēns sciēns,	
uiuos uidēnsque pereo, nec quid agam sciō.	
[PARMENO] quid agas. nisi ut tē redimas captum quam queas	
minimō: sī nequeas paullulo, at quanti queas:
et ne tē adflictes. [PAEDRIA] itane suades. [PARMENO] sī sapis,
neque praeter quam quās ipse amor molestias	
habet addās, et illās quās habet rēctē feras.	
sed eccam ipsa egreditur, nostri fundi calamitas:	
nam quod nōs capere oportet haec intercipit.

[TAIS] miseram mē, uereor ne illud grauius phaedria
tulerit neue aliorsum atque ego fēcī acceperit,	
quod heri intrō missus nōn est. [PAEDRIA] totus, parmeno,
tremō horreoque, postquam aspexi hanc. [PARMENO] bonō animō es:	
accede ad ignem hunc, iam calesces plus satis.
[TAIS] quis hic loquitur. ehem tun hic erās, mī phaedria.
quid hic stabas. quor nōn recta intrō ibas. [PARMENO] ceterum	
dē exclusione uerbum nullum. [TAIS] quid taces.
[PAEDRIA] sane quia uerō haec mihi patent semper fores
aut quia sum apud tē primus. [TAIS] missa istaec face.
[PAEDRIA] quid missa. ō thais, thais, utinam esset mihi
pars aequa amoris tēcum ac pariter fieret,	
ut aut hoc tibi doleret itidem ut mihi dolet	
aut ego istuc abs tē factum nihili penderem.	
[TAIS] ne crucia tē obsecrō, anime mī, mī phaedria.
nōn pol quō quemquam plus amem aut plus diligam	
eō fēcī: sed ita erat rēs, faciundum fuit.	
[PARMENO] crēdō, ut fit, misera prae amore exclusti hunc foras.	
[TAIS] sicin agis, parmeno. age: sed huc qua gratia
tē accersi iussi, ausculta. [PAEDRIA] fiat. [TAIS] dic mihi
hoc prīmum, potin est hic tacere. [PARMENO] egon. optume.	
uerum heus tū, hac lege tibi meam adstringō fidem:	
quae uera audiui taceō et contineō optume:	
sin falsum aut uanum aut finctumst, continuō palamst:	
plenus rimarum sum, hac atque illac perfluō.
proin tū, taceri sī uis, uera dicitō.	
[TAIS] samia mihi mater fuit: ea habitabat rhodi.
[PARMENO] potest taceri hoc. [TAIS] ibi tum matri paruolam
puellam donō quidam mercator dedit	
ex attica hinc abreptam. [PAEDRIA] ciuemne. [TAIS] arbitror:
certum nōn scimus: matris nomen et patris	
dicebat ipsa: patriam et signa cetera	
neque scibat neque per aetatem etiam potis erat.	
mercator hoc addebat: ē praedonibus,	
unde emerat, sē audisse abreptam ē suniō.
mater ubi accepit, coepit studiose omnia	
docere, educere, ita uti sī esset filia.	
sororem plērīque esse credebant meam.	
ego cum illo, quocum tum unō rem habebam hospite,	
abii huc: quī mihi reliquit haec quae habeō omnia.
[PARMENO] utrumque hoc falsumst: effluet. [TAIS] quī istuc. [PARMENO] quia
neque tū unō eras contenta neque solus dedit:	
nam hic quoque bonam magnamque partem ad tē attulit.	
[TAIS] itast: sed sine mē peruenire quō uolō.
intereā miles quī mē amare occeperat
in cariamst profectus: tē intereā loci	
cognoui. tute scīs postilla quam intumum	
habeam tē et mea cōnsilia ut tibi credam omnia.	
[PAEDRIA] ne hoc quidem tacebit parmenō. [PARMENO] oh dubiumne id est.
[TAIS] hoc agite, amabō. mater mea illic mortuast
nuper: eiius frater aliquantum ad remst auidior.	
is ubi esse hanc forma uidet honesta uirginem	
et fidibus scire, pretium sperāns ilico	
producit, uendit. forte fortuna adfuit	
hic meus amicus: emit eam donō mihi
inprudēns harum rerum ignarusque omnium.	
is uenit: postquam sēnsit mē tēcum quoque	
rem habere, fingit causas ne det sedulō:	
ait, sī fidem habeat sē iri praepositum tibi	
apud mē, ac nōn id metuat, ne, ubi acceperim,
sēsē relinquam, uelle sē illam mihi dare:	
uerum id uereri. sed ego quantum suspicor,	
ad uirginem animum adiecit. [PAEDRIA] etiamne amplius.
[TAIS] nīl: nam quaesiui. nunc ego eam, mī phaedria,
multae sunt causae quam ob rem cupiō abducere:
prīmum quod soror est dicta: praeterea ut suis	
restituam ac reddam. sola sum: habeō hic neminem	
neque amicum neque cognatum: quam ob rem, phaedria,	
cupiō aliquos parere amicos beneficiō meō.	
id amabō adiuta mē, quō id fiat facilius:
sine illum priores partis hosce aliquot dies	
apud mē habere. nīl respondes. [PAEDRIA] pessuma,
egon quicquam cum istis factis tibi respondeam.	
[PARMENO] eu noster, laudō: tandem perdoluit: uir es.	
[PAEDRIA] aut ego nescibam quōrsum tū ires. paruola
hinc est abrepta: eduxit mater prō sua:	
soror dictast: cupiō abducere, ut reddam suis:	
nempe omnia haec nunc uerba huc redeunt denique:	
ego excludor, ille—recipitur. qua gratia.	
nisi sī illum plus amas quam mē et istam nunc times
quae aduectast ne illum talem praeripiat tibi.	
[TAIS] egon id timeo. [PAEDRIA] quid tē ergō aliud sollicitat. cedō.
num solus ille dona dat. num ubi meam	
benignitatem sēnsisti in tē claudier.	
nonne ubi mī dixti cupere tē ex aethiopia
ancillulam, relictis rebus omnibus	
quaesiui. porrō eunuchum dixti uelle tē,	
quia solae utuntur is reginae: repperi,	
heri minas uiginti prō ambobus dedi.	
tamen contemptus abs tē haec habuī in memoria:
ob haec facta abs tē spernor. [TAIS] quid istic, phaedria.
quamquam illam cupiō abducere atque hac re arbitror	
id fieri posse maxume, uerum tamen	
potius quam tē inimicum habeam, faciam ut iusseris.	
[PAEDRIA] utinam istuc uerbum ex animō ac uere diceres
potius quam tē inimicum habeam. sī istuc crederem	
sincere dici, quiduis possem perpeti.	
[PARMENO] labascit uictus unō uerbō quam cito.	
[TAIS] ego nōn ex animō misera dico. quam iocō
rem uoluisti ā mē tandem, quīn perfeceris.
ego impetrare nequeō hoc abs tē, biduom	
saltem ut concedas solum. [PAEDRIA] siquidem biduom:
uerum ne fiant istī uiginti dies.	
[TAIS] profectō nōn plus biduom aut . . [PAEDRIA] aut nīl moror.
[TAIS] nōn fiet: hoc modo sine tē exorem. [PAEDRIA] scilicet
faciundumst quod uis. [TAIS] meritō tē amo, bene facis.
[PAEDRIA] rus ibō: ibi hoc mē macerabō biduom.
ita facere certumst: mos gerundust thaidi.	
tū, parmeno, huc fac illī adducantur. [PARMENO] maxume.	
[PAEDRIA] in hoc biduom, thais, uale. [TAIS] mī phaedria,
et tū. numquid uis aliud. [PAEDRIA] egone quid uelim.
cum milite istoc praesēns absēns ut siēs:	
dies noctesque mē ames, mē desideres,	
mē somnies, mē exspectes, dē mē cogites,	
mē speres, mē tē oblectes, mēcum tota sis:
meus fac sis postremō animus quandō ego sum tuos.—	
[TAIS] mē miseram, forsitan hic mihi paruam habeat fidem
atque ex aliarum ingeniis nunc mē iudicet.	
ego pol, quae mihi sum cōnscia, hoc certō scio	
neque mē finxisse falsi quicquam neque meō
cordī esse quemquam cariorem hoc phaedria.	
et quidquid huiius fēcī causa uirginis	
fēcī: nam mē eiius fratrem sperō propemodum	
iam repperisse, adulēscentem adeō nobilem:	
et is hodiē uenturum ad mē cōnstituit domum.
concedam hinc intrō atque exspectabō dum uenit.

[PAEDRIA] fac, ita ut iussi, deducantur istī. [PARMENO] faciam. [PAEDRIA] at diligenter.
[PARMENO] fiet. [PAEDRIA] at mature. [PARMENO] fiet. [PAEDRIA] satine hoc mandatumst tibi. [PARMENO] āh
rogitare, quasi difficile sit.	
utinam tam aliquid inuenire facile possis, phaedria,
quam hoc peribit. [PAEDRIA] ego quoque una pereo, quod mist carius:
ne istuc tam iniquō patiare animō. [PARMENO] minime: quī effectum dabō.	
sed numquid aliud imperas.	
[PAEDRIA] munus nostrum ornatō uerbis, quod poteris, et istum aemulum,
quod poteris, ab ea pellitō.
[PARMENO] memini, tam etsi nullus moneas. [PAEDRIA] ego rus ibō atque ibi manebō.
[PARMENO] cēnseō. [PAEDRIA] sed heus tū. [PARMENO] quid uis. [PAEDRIA] cēnsen posse mē obfirmare et
perpeti ne redeam intereā. [PARMENO] tene. nōn hercle arbitror:	
nam aut iam reuortere aut mox noctu tē adiget horsum īnsomnia.	
[PAEDRIA] opus faciam, ut defetiger usque, ingratiis ut dormiam.
[PARMENO] uigilabis lassus: hoc plus facies. [PAEDRIA] abi, nīl dicis, parmenō.
eiciunda hercle haec est mollities animi: nimis mē indulgeō.	
tandem nōn ego illam caream, sī sit opus, uel totum triduom. [PARMENO] hui	
uniuorsum triduom. uide quid agas. [PAEDRIA] stat sententia.—
[PARMENO] dī bonī, quid hoc morbist. adeon homines inmutarier
ex amore ut nōn cognoscas eundem esse. hoc nēmō fuit	
minus ineptus, mage seuerus quisquam nec mage continēns.	
sed quis hic est quī huc pergit. attat hicquidem est parasitus gnatho	
militis: ducit sēcum una uirginem donō huic. papae	
facie honesta. mirum ni ego mē turpiter hodiē hic dabō
cum meō decrepitō hoc eunuchō. haec superat ipsam thaidem.	

[GNATO] dī inmortales, homini homō quid praestat. stultō intellegēns
quid inter est. hoc adeō ex hac re uenit in mentem mihi:	
conueni hodiē adueniēns quendam mei loci hinc atque ordinis,	
hominem haud inpurum, itidem patria quī abligurrierat bona:
uideō sentum squalidum aegrum, pannis annisque obsitum. oh	
quid istuc {inquam} ornatist. quoniam miser quod habuī perdidi, em	
quō redactus sum. omnēs noti mē atque amici deserunt.	
hic ego illum contempsi prae mē: quid homō {inquam} ignauissime.	
itan parasti tē ut spes nulla relicua in tē siet tibi.
simul cōnsilium cum re amisti. uiden mē ex eodem ortum loco.	
quī color nitor uestitus, quae habitudost corporis.	
omnia habeō neque quicquam habeō: nīl quom est, nīl defit tamen.	
at ego īnfelix neque ridiculus esse neque plagas pati	
possum. quid. tū his rebus crēdis fieri. tota erras uia.
ōlim istī fuit generi quondam quaestus apud saeclum prius:	
hoc nouomst aucupium: ego adeō hanc primus inueni uiam.	
est genus hominum quī esse primos sē omnium rerum uolunt	
nec sunt: hos cōnsector: hisce ego nōn parō mē ut rideant,	
sed eis ultrō adrideō et eorum ingenia admiror simul.
quidquid dicunt laudō: id rursum sī negant, laudō id quoque:	
negat quis: negō: ait: aiō: postremō imperaui egomet mihi	
omnia adsentari. is quaestus nunc est multō uberrimus.	
[PARMENO] scitum hercle hominem. hic homines prorsum ex stultis īnsanos facit.	
[GNATO] dum haec loquimur, interealoci ad macellum ubi aduenimus,
concurrunt laeti mī obuiam cuppedenarii omnēs,	
cetarii lanii coqui fartores piscatores,	
quibus et re salua et perdita profueram et prosum saepe:	
salutant, ad cenam uocant, aduentum gratulantur.	
ille ubi miser famelicus uidet mī esse tantum honorem et
tam facile uictum quaerere, ibi homō coepit mē obsecrare	
ut sibi liceret discere id dē mē: sectari iussi,	
sī potis est, tamquam philosophorum habent disciplinae ex ipsis	
uocabulā, parasiti ita ut gnathonici uocentur.	
[PARMENO] uiden otium et cibus quid facit alienus. [GNATO] sed ego cessō
ad thaidem hanc deducere et rogare ad cenam ut ueniat.	
sed parmenonem ante ostium thainis tristem uideo,	
riualis seruom: salua resest. nimirum hic homines frigent.	
nebulonem hunc certumst ludere. [PARMENO] hisce hoc munere arbitrantur	
suam thaidem esse. [GNATO] plurima salute parmenonem
summum suom inpertit gnathō. quid agitur. [PARMENO] statur. [GNATO] uideō.
num quid nam hic quod nolis uides. [PARMENO] tē. [GNATO] crēdō: at numquid aliud.
[PARMENO] quī dum. [GNATO] quia tristiss. [PARMENO] nīl quidem. [GNATO] ne sis: sed quid uidetur
hoc tibi mancupium. [PARMENO] nōn malum hercle. [GNATO] urō hominem. [PARMENO] ut falsus animist.
[GNATO] quam hoc munus gratum thaidi arbitrare esse. [PARMENO] hoc nunc dicis
eiectos hinc nōs: omnium rerum, heus, uicissitudost.	
[GNATO] sex ego tē totōs, parmeno, hos mēnsis quietum reddam
ne sursum deorsum cursites neue usque ad lucem uigiles.	
ecquid beō tē. [PARMENO] men. papae. [GNATO] sic soleō amicos. [PARMENO] laudō.
[GNATO] detineō tē: fortasse tū profectus aliō fueras.
[PARMENO] nusquam. [GNATO] tum tū igitur paullulum da mī operae: fac ut admittar
ad illam. [PARMENO] age modo, i: nunc tibi patent fores hae quia istam ducis.	
[GNATO] numquem euocari hinc uis foras. [PARMENO] sine biduom hoc praetereat:
quī mihi nunc unō digitulō fores aperis fortunatus,	
ne tū istas faxō calcibus saepe īnsultabis frustra.
[GNATO] etiamnunc tū hic stās, parmeno. ehō numnam hic relictuss custōs,
nequis forte internuntius clam ā milite ad istam curset.	
[PARMENO] facete dictum: mira uerō militi quī placeat.—	
sed uideō erilem fīlium minorem huc aduenire.	
miror quid ex piraeō abierit: nam ibi custos publice est nunc.
nōn temere est: et properāns uenit: nescioquid circumspectat.	
chaerea parmeno	
[CAEREA] occidi.
neque uirgost usquam neque ego, quī illam ē cōnspectu amisi meō.	
ubi quaeram, ubi inuestigem, quem perconter, quam īnsistam uiam	
incertus sum. una haec spes est: ubi ubi est, diu celari nōn potest.
ō faciem pulchram. deleō omnis dehinc ex animō mulieres:	
taedet cotidianarum harum formarum. [PARMENO] ecce autem alterum.	
nescioquid dē amore loquitur: ō īnfortunatum senem.	
hic uerō est quī sī occeperit,	
ludum iocumque dīcēs fuisse illum alterum,
praeut huiius rabies quae dabit.	
[CAEREA] ut illum dī deaeque senium perdant quī mē hodiē remoratus est:
meque adeō quī ei restiterim: tum autem quī illum flocci fecerim.	
sed eccum parmenonem. salue. [PARMENO] quid tūss tristis. quiduess alacris.	
unde is. [CAEREA] egone. nesciō hercle,
neque unde eam neque quōrsum eām: ita prorsus sum oblitus mei.	
[PARMENO] quī quaesō. [CAEREA] amō. [PARMENO] hem. [CAEREA] nunc, parmeno, ostendes tē quī uir siēs.
scīs tē mihi saepe pollicitum esse chaerea, aliquid inueni	
modo quod ames: in ea re utilitatem ego faciam ut cognoscas meam,	
quom in cellulam ad tē patrīs penum omnem congerebam clanculum.
[PARMENO] age, inepte. [CAEREA] hoc hercle factumst. fac sis nunc promissa adpareant,
sī adeō digna resest ubi tū neruos intendas tuos.	
haud similis uirgost uirginum nostrarum, quās matres student	
demissis umeris esse, uinctō pectore, ut gracilae sient.	
siquaest habitior paullō pugilem esse aiunt, deducunt cibum:
tam etsi bonast natura, reddunt curatura iunceas:	
itaque ergō amantur. [PARMENO] quid tua istaec. [CAEREA] noua figura oris. [PARMENO] papae.
[CAEREA] color uerus, corpus solidum et suci plenum. [PARMENO] anni. [CAEREA] anni. sedecim.
[PARMENO] flos ipse. [CAEREA] ipsam hanc tū mihi uel ui uel clam uel precariō
fac tradas: mea nīl refert dum potiar modo.
[PARMENO] quid. uirgō quoiast. [CAEREA] nesciō hercle. [PARMENO] undest. [CAEREA] tantundem. [PARMENO] ubi habitat.
[CAEREA] ne id quidem. [PARMENO] ubi uidisti. [CAEREA] in uia. [PARMENO] qua ratione eam amisti.
[CAEREA] id equidem adueniēns mēcum stomachabar modo,
nec quemquam ego esse hominem arbitror quoi mage bonae	
felicitates omnēs aduorsae sient.
quid hoc est sceleris. periī. [PARMENO] quid factumst. [CAEREA] rogas.
patris cognatum atque aequalem archidemidem	
nostin. [PARMENO] quidnī. [CAEREA] is, dum hanc sequor, fit mī obuiam.
[PARMENO] incommode hercle. [CAEREA] immō enimuerō īnfeliciter:
nam incommoda alia sunt dicenda, parmenō.
illum liquet mihi deierare his mēnsibus	
sex septem prorsum nōn uidisse proxumis,	
nisi nunc quom minime uellem minimeque opus fuit.	
ehō nonne hoc mōnstri similest. quid ais. [PARMENO] maxume.	
[CAEREA] continuō occurrit ad mē, quam longe quidem,
incuruos tremulus labiis demissis gemēns:	
heus heus tibi dico, chaerea inquit. restiti.	
scin quid ego tē uolebam. dic. cras est mihi	
iudicium. quid tum. ut diligenter nunties	
patrī, aduocatus mane mī esse ut meminerit.
dum haec dicit abiit hora. rogō numquid uelit.	
rēctē inquit. abeō. quom huc respiciō ad uirginem,	
illa sēsē intereā commodum huc aduorterat	
in hanc nostram plateam. [PARMENO] mirum ni hanc dicit, modo	
huic quae datast donō. [CAEREA] huc quom adueniō nulla erat.
[PARMENO] comites secuti scilicet sunt uirginem.	
[CAEREA] uerum: parasitus cum ancilla. [PARMENO] ipsast: ilicet.
desine: iam conclamatumst. [CAEREA] alias rēs agis.
[PARMENO] istuc agō equidem. [CAEREA] nostin quae sit, dic mihi, aut
uidistin. [PARMENO] uidi noui sciō quō abducta sit.
[CAEREA] ehō parmenō mī, nostin. pa. noui. ch. et scīs ubi siet.
[PARMENO] huc deductast ad meretricem thaidem: ei donō datast.	
[CAEREA] quis is est tam potēns cum tantō munere hoc. [PARMENO] miles thraso,
phaedriae riualis. [CAEREA] duras fratris partis praedicas.
[PARMENO] immō enim sī scias quod donum huic donō contra conparet,
tum magis id dicas. [CAEREA] quodnam quaesō hercle. [PARMENO] eunuchum. [CAEREA] illumne obsecrō
inhonestum hominem, quem mercatus est heri, senem mulierem.	
[PARMENO] istunc ipsum. [CAEREA] homō quatietur certe cum donō foras.
sed istam thaidem nōn sciui nōbīs uicinam. [PARMENO] haud diust.	
[CAEREA] periī, numquamne etiam mē illam uidisse. ehō dum dic mihi:
estne, ut fertur, forma. [PARMENO] sane. [CAEREA] at nīl ad nostram hanc. [PARMENO] alia rest.
[CAEREA] obsecrō hercle, parmeno, fac ut potiar. [PARMENO] faciam sedulō ac
dabō operam, adiuuabō: numquid mē aliud. [CAEREA] quō nunc is. [PARMENO] domum,
ut mancupia haec, ita uti iussit frater, ducam ad thaidem.	
[CAEREA] ō fortunatum istum eunuchum quiquidem in hanc dētur domum.
[PARMENO] quid ita. [CAEREA] rogitas. summa forma semper cōnseruam domi
uidebit conloquetur aderit una in unis aedibus,	
cibum nōn numquam capiet cum ea, interdum propter dormiet.	
[PARMENO] quid sī nunc tute fortunatus fias. [CAEREA] qua re, parmeno.
responde. [PARMENO] capias tū illius uestem. [CAEREA] uestem. quid tum postea.
[PARMENO] prō illō tē ducām. [CAEREA] audiō. [PARMENO] tē esse illum dicam. [CAEREA] intellegō.
[PARMENO] tū illis fruare commodis quibus tū illum dicebas modō:	
cibum una capiās, adsis tangas ludas propter dormias:	
quandoquidem illarum neque tē quisquam nouit neque scit quī siēs.	
praeterea forma et aetas ipsast facile ut prō eunuchō probes.
[CAEREA] dixti pulchre: numquam uidi melius cōnsilium dari.
age eamus intrō nunciam: orna mē abduc duc quantum potest.	
[PARMENO] quid agis. iocabar equidem. [CAEREA] garris. [PARMENO] periī, quid ego egi miser.
quō trudis. perculeris iam tume. tibi equidem dico, mane.	
[CAEREA] eamus. [PARMENO] pergin. [CAEREA] certumst. [PARMENO] uide ne nimium calidum hoc sit modo.
[CAEREA] nōn est profectō: sine. [PARMENO] at enim istaec in mē cudetur faba. [CAEREA] āh.
[PARMENO] flagitium facimus. [CAEREA] an id flagitiumst sī in domum meretriciam
deducar et illis crucibus, quae nōs nostramque adulēscentiam	
habent despicatam et quae nōs semper omnibus cruciant modis,	
nunc referam grātiam atque eās itidem fallam, ut ab is fallimur.
an potius haec patrī aequomst fieri ut ā mē ludatur dolis.	
quod quī rescierint, culpent: illud meritō factum omnēs putent.	
[PARMENO] quid istic. sī certumst facere, facias: uerum ne post cōnferas	
culpam inme. [CAEREA] nōn faciam. [PARMENO] iubesne. [CAEREA] iubeam. cogō atque imperō:
numquam defugiam auctoritatem. sequere. [PARMENO] dī uortant bene.

[TRASO] magnas uerō agere gratias thais mihi.
[GNATO] ingentis. [TRASO] ain tū, laetast. [GNATO] nōn tam ipsō quidem
donō quam abs tē datum esse: id uerō serio	
triumphat. [PARMENO] hoc prouisō ut, ubi tempus siet,	
deducam. sed eccum militem. [TRASO] est istuc datum
profectō ut grata mihi sint quae faciō omnia.	
[GNATO] aduorti hercle animum. [TRASO] uel rex semper maxumas
mihi agebat quidquid feceram: aliis nōn item.	
[GNATO] labore alienō magnō partam gloriam
uerbis saepe in sē trānsmouet quī habet salem:
quod in test. [TRASO] habes. [GNATO] rex tē ergō in oculis . . [TRASO] scilicet.
[GNATO] gestare. [TRASO] uerō: credere omnem exercitum,
cōnsilia. [GNATO] mirum. [TRASO] tum sicubi eum satietas
hominum aut negoti siquandō odium ceperat,	
requiescere ubi uolebat, quasi . . nostin. [GNATO] sciō:
quasi ubi illam exspueret miseriam ex animō. [TRASO] tenes.
tum mē conuiuam solum abducebat sibi. [GNATO] hui
regem elegantem nārrās. [TRASO] immō sic homost:
perpaucorum hominum. [GNATO] immō nullorum arbitror,
sī tēcum uiuit. [TRASO] inuidere omnēs mihi,
mordere clanculum: ego nōn flocci pendere:	
illī inuidere misere: uerum ūnus tamen	
inpēnse, elephantis quem indicis praefecerat.	
is ubi molestus magis est, quaesō {inquam} strato,	
eon es ferox quia habes imperium in beluas.
[GNATO] pulchre mehercle dictum et sapienter. papae
iugularas hominem. quid ille. [TRASO] mutus ilicō.
[GNATO] quidnī esset. [PARMENO] dī uostram fidem, hominem perditum
miserumque et illum sacrilegum. [TRASO] quid illud, gnatho,
quō pactō rhodium tetigerim in conuiuio,
numquam tibi dīxī. [GNATO] numquam: sed narra obsecrō.
plus miliēns audiui. [TRASO] una in conuiuiō
erat hic, quem dico, rhodius adulēscentulus.	
forte habuī scortum: coepit ad id adludere	
et mē inridere. quid ais {inquam} homini inpudēns.
lepus tutess, pulpamentum quaeris. [GNATO] hahahae.
[TRASO] quid est. [GNATO] facete lepide laute nīl supra.
tuomne, obsecrō tē, hoc dictum erat. uetus credidi.	
[TRASO] audieras. [GNATO] saepe, et fertur in primis. [TRASO] meumst.
[GNATO] dolet dictum inprudenti adulēscenti et liberō.
[PARMENO] at tē dī perdant. [GNATO] quid ille quaesō. [TRASO] perditus:
risu omnēs quī aderant emoriri. denique	
metuebant omnēs iam mē. [GNATO] haud iniuria.
[TRASO] sed heus tū, purgon ego mē dē istac thaidi,
quod eam mē amare suspicatast. [GNATO] nīl minus.
immō auge mage suspicionem. [TRASO] quor. [GNATO] rogas.
scin, sī quandō illa mentionem phaedriae	
facit aut sī laudat, tē ut male urat. [TRASO] sentiō.
[GNATO] id ut ne fiat haec rēs solast remediō:
ubi nominabit phaedriam, tū pamphilam
continuō: siquandō illa dicet phaedriam	
intrō mittamus comissatum, pamphilam	
cantatum prouocemus: sī laudabit haec	
illius formam, tū huiius contra. denique	
par prō pari refertō quod eam mordeat.
[TRASO] siquidem mē amaret, tum istuc prodesset, gnathō.
[GNATO] quandō illud quod tū das exspectat atque amat,
iamdudum tē amat, iamdudum illī facile fit	
quod doleat: metuit semper quem ipsa nunc capit	
fructum nequandō iratus tū aliō cōnferas.
[TRASO] bene dixti, ac mihi istuc nōn in mentem uenerat.
[GNATO] ridiculum: nōn enim cogitaras. ceterum
idem hoc tute melius quantō inuenisses, thraso.	
thais thrasō gnathō parmenō pythias	
[TRASO] audire uocem uisa sum modo militis.
atque eccum. salue, mī thrasō. [TRASO] ō thais mea,
meum sauium, quid agitur. ecquid nōs amas	
dē fidicina istac. [PARMENO] quam uenuste. quod dedit	
principium adueniēns. [TRASO] plurimum meritō tuō.
[GNATO] eamus ergō ad cenam. quid stas. [PARMENO] em alterum:
ex homine hunc natum dicas. [TRASO] ubi uis, nōn moror.
[PARMENO] adibō atque adsimulabō quasi nunc exeam.	
ituran, thais, quopiam es. [TRASO] ehem parmenō:
bene fecisti: hodiē itura . . [PARMENO] quō. [TRASO] quid, hunc nōn uides.
[PARMENO] uideō et mē taedet. ubi uis, dona adsunt tibi	
ā phaedria. [TRASO] quid stamus. quor nōn imus hinc.
[PARMENO] quaesō hercle ut liceat, pace quod fiat tua,	
dare huic quae uolumus, conuenire et conloqui.	
[TRASO] perpulchra crēdō dona aut nostri similia.
[PARMENO] rēs indicabit. heus iubete istos foras	
exire, quos iussi, ocius. procede tū huc:
ex aethiopiast usque haec. [TRASO] hic sunt tres minae.
[GNATO] uix. [PARMENO] ubi tū es, dore. accede huc. em eunuchum tibi,
quam liberali facie, quam aetate integra.	
[TRASO] ita mē dī ament, honestust. [PARMENO] quid tū ais, gnatho.
numquid habes quod contemnas. quid tū autem, thraso.
tacent: satis laudant. fac perīclum in litteris,	
fac in palaestra, in musicis: quae liberum	
scire aequomst adulēscentem, sollertem dabō.	
[TRASO] ego illum eunuchum, sī opus siet, uel sobrius . .
[PARMENO] atque haec quī misit nōn sibi soli postulat
tē uiuere et sua causa excludi ceterōs,	
neque pugnas nārrat neque cicatrices suas	
ostentat neque tibi obstat, quod quidam facit:	
uerum ubi molestum nōn erit, ubi tū uoles,	
ubi tempus tibi erit, sat habet sī tum recipitur.
[TRASO] adparet seruom hunc esse domini pauperis
miserique. [GNATO] nam hercle nēmō posset, sat scio,
quī haberet quī pararet alium, hunc perpeti.	
[PARMENO] tace tū, quem tē ego esse īnfra īnfimos omnis putō	
homines: nam quī huic animum adsentari induxeris,
ē flamma petere tē cibum posse arbitror.	
[TRASO] iamne imus. [TRASO] hos prius intrō ducam et quae uolō
simul imperabō: poste continuō exeō.	
[TRASO] ego hinc abeō: tū istanc opperire. [PARMENO] haud conuenit
una ire cum amica imperatorem in uia.
[TRASO] quid tibi ego multa dicam. domini similis es.
[GNATO] hahahae. [TRASO] quid rides. [GNATO] istuc quod dixti modō:
et illud dē rhodiō dictum quom in mentem uenit.	
sed thais exit. [TRASO] abi prae, curre, ut sint domi
parata. [GNATO] fiat.— [TRASO] diligenter, pythiās,
fac cures, sī cremēs hoc forte aduenerit,	
ut ores prīmum ut maneat: sī id nōn commodumst,	
ut redeat: sī id nōn poterit, ad mē adducitō.	
[PUTIAS] ita faciam. [TRASO] quid. quid aliud uolui dīcere.
ehem curate istam diligenter uirginem:
domi adsitis facite. [TRASO] eamus. [TRASO] uōs mē sequimini.
cremēs pythias	
[CAEREA] profectō quantō mage magisque cogito,
nimirum dabit haec thais mihi magnum malum:	
ita mē ab ea astute uideō labefactarier,	
iam tum quom prīmum iussit mē ad sē accersier.
roget quis quid rei tibi cum illa. ne noram quidem.	
ubi ueni, causam ut ibi manerem repperit:	
ait rem diuinam fecisse sē et rem seriam	
uelle agere mēcum. iam tum erat suspicio	
dolō malō haec fieri omnia. ipsa accumbere
mēcum, mihi sēsē dare, sermonem quaerere.	
ubi friget, huc euasit, quam pridem pater	
mihi et mater mortui essent. dico, iamdiu.	
rus sunii ecquod habeam et quam longe ā mari.	
crēdō ei placere hoc: spērat sē ā mē auellere.
postremo, ecqua inde parua periisset soror:	
ecquis cum ea una: quid habuisset quom perit:	
ecquis eam posset noscere. haec quor quaeritet.	
nisi sī illa forte quae ōlim periit paruola	
soror, hanc sē intendit esse, ut est audacia.
uerum ea sī uiuit annos natast sedecim,	
nōn maior: thais quam ego sum maiusculast.	
misit porrō orare ut uenirem seriō.	
aut dicat quid uolt aut molesta ne siet:	
nōn hercle ueniam tertiō. heus heus, ecquis hic.
ego sum cremēs. [PUTIAS] ō capitulum lepidissimum.
[CAEREA] dicō ego mī īnsidias fieri. [PUTIAS] thais maxumō
tē orabat opere ut cras redires. [CAEREA] rus eō.
[PUTIAS] fac amabō. [CAEREA] nōn possum, {inquam}. [PUTIAS] at tū apud nōs hic mane
dum redeat ipsa. [CAEREA] nīl minus. [PUTIAS] quor, mī cremēs.
[CAEREA] malam rem hinc ibis. [PUTIAS] sī istuc ita certumst tibi,
amabō ut illuc trānseas ubi illast. [CAEREA] eō.
[PUTIAS] abi, doriās, citō hunc deduce ad militem.

[ANTIPO] heri aliquot adulēscentuli coiimus in piraeō
in hunc diem, ut dē symbolis essemus. chaeream ei rei
praefecimus: dati anuli: locus tempus cōnstitutumst.	
praeteriit tempus: quō in locō dictumst parati nīl est:	
homō ipse nusquamst neque sciō quid dicam aut quid coniectem.	
nunc mī hoc negoti ceteri dedere ut illum quaeram	
idque adeō uisam sī domist. quisnam hinc ab thaide exit.
is est an nōn est. ipsus est. quid hoc hominist. quī hic ornatust.	
quid illud malist. nequeō satis mirari neque conicere:	
nisi, quidquid est, procul hinc lubet prius quid sit sciscitari.	
chaerea antipho	
[CAEREA] numquis hic est. nemost. numquis hinc mē sequitur. nēmō homost.
iamne erumpere hoc licet mī gaudium. prō iuppiter,
nunc est profectō interfici quom perpeti mē possum,	
ne hoc gaudium contaminet uīta aegritudine aliqua.	
sed neminemne curiosum interuenire nunc mihi	
quī mē sequatur quoquō eam, rogitandō obtundat enicet	
quid gestiam aut quid laetus sim, quō pergam, unde emergam, ubi siem
uestitum hunc nanctus, quid mī quaeram, sanus sim anne īnsaniam.	
[ANTIPO] adibō atque ab eō grātiam hanc, quam uideō uelle, inibō.
chaerea, quid est quod sic gestis. quid sibi hic uestitus quaerit.	
quid est quod laetus es. quid tibi uis. satine sanuss. quid mē adspectas.	
quid taces. [CAEREA] ō festus dies hominis. amice, salue:
nemost hominum quem ego nunc magis cuperem uidere quam tē.	
[ANTIPO] narra istuc quaesō quid sit. [CAEREA] immō ego tē obsecrō hercle ut audias.
nostin hanc quam amat frater. [ANTIPO] noui: nempe, opinor, thaidem.
[CAEREA] istam ipsam. [ANTIPO] sic commemineram. [CAEREA] quaedam hodiē est ei donō data
uirgō: quid ego eiius tibi nunc faciem praedicem aut laudem, antipho,
quom ipsum mē noris quam elegāns formarum spectator siem.	
in hac commotus sum. [ANTIPO] ain tū. [CAEREA] primam dīcēs, scio, sī uideris.
quid multa uerba. amare coepi. forte fortuna domi	
erat quidam eunuchus quem mercatus fuerat frater thaidi,	
neque is deductus etiamdum ad eam. submonuit mē parmenō
ibi seruos quod ego arripui. [ANTIPO] quid id est. [CAEREA] tacitus citius audies:
ut uestem cum illō mutem et prō illō iubeam mē illoc ducier.	
[ANTIPO] prō eunuchon. [CAEREA] sic est. [ANTIPO] quid ex ea re tandem ut caperes commodi.
[CAEREA] rogas. uiderem audirem essem una quacum cupiebam, antiphō.
num parua causa aut praua ratiost. traditus sum mulieri.
illa ilicō ubi mē accepit, laeta uerō ad sē abducit domum:	
commendat uirginem. [ANTIPO] quoi. tibine. [CAEREA] mihi. [ANTIPO] satis tutō tamen.
[CAEREA] edicit ne uir quisquam ad eam adeat et mihi ne abscedam imperat:
in interiore parti ut maneam solus cum sola. adnuo	
terram intuēns modeste. [ANTIPO] miser. [CAEREA] ego inquit ad cenam hinc eō.
abducit sēcum ancillas: paucae quae circum illam essent manent	
nouiciae puellae. continuō haec adornant ut lauet.	
adhortor properent. dum adparatur, uirgō in conclaui sedet	
suspectāns tabulam quandam pictam: ibi inerat pictura haec, iouem	
quō pactō danaae misisse aiunt quondam in gremium imbrem aureum.
egomet quoque id spectare coepi, et quia cōnsimilem luserat	
iam ōlim ille ludum, inpendiō magis animus gaudebat mihi,	
deum sēsē in hominem conuortisse atque in alienas tegulas	
uenisse clanculum per inpluuium fucum factum mulieri.	
at quem deum. quī templa caeli summa sonitu concutit.
ego homunciō hoc nōn facerem. ego illud uerō ita feci—ac lubēns.	
dum haec mēcum reputo, accersitur lauatum intereā uirgō:	
iit lauit rediit: deinde eam in lectō illae conlocarunt.	
stō exspectāns siquid mī imperent. uenit una, heus tū inquit dore,	
cape hoc flabellum, uentulum huic sic facito, dum lauamur:
ubi nōs lauerimus, sī uoles, lauatō. accipiō tristis.	
[ANTIPO] tum equidem istuc os tuom inpudēns uidere nimium uellem,
quī esset status, flabellulum tenere tē asinum tantum.	
[CAEREA] uix elocutast hoc, foras simul omnēs proruont sē,
abeunt lauatum, perstrepunt, ita ut fit domini ubi absunt.
intereā somnus uirginem opprimit. ego limis specto	
sic per flabellum clanculum: simul alia circumspecto,	
satin explorata sint. uideō esse. pessulum ostiō obdō.	
[ANTIPO] quid tum. [CAEREA] quid quid tum, fatue. [ANTIPO] fateor. [CAEREA] an ego occasionem
mī ostentam, tantam, tam breuem, tam optatam, tam īnsperatam
amitterem. tum pol ego is essem uerō quī simulabar.	
[ANTIPO] sane hercle ut dicis. sed interim dē symbolis quid actumst.
[CAEREA] paratumst. [ANTIPO] frugi es: ubi. domin. [CAEREA] immō apud libertum discum.
[ANTIPO] perlongest, sed tantō ocius properemus: muta uestem.
[CAEREA] ubi mutem. periī: nam domō exsulō nunc: metuō fratrem
ne intus sit: porrō autem pater ne rure redierit iam.	
[ANTIPO] eamus ad mē, ibi proxumumst ubi mutes. [CAEREA] rēctē dicis.
eamus: et dē istac simul, quō pactō porrō possim	
potiri, cōnsilium uolō capere una tēcum. [ANTIPO] fiat.

ACTUS IV	
dorias	
ita mē dī ament, quantum ego illum uidi, nōn nīl timeō misera,
nequam ille hodiē īnsanus turbam faciat aut uim thaidi.	
nam postquam iste aduenit cremēs adulescēns, frater uirginis,	
militem rogat ut illum admitti iubeat: ill continuō irasci,	
neque negare audere: thais porrō īnstare ut hominem inuitet.	
id faciebat retinendi illius causa, quia illa quae cupiebat
dē sorore eius indicare ad eam rem tempus nōn erat.	
inuitat tristis: mānsit. ibi illa cum illō sermonem ilicō:	
miles uerō sibi putare adductum ante oculos aemulum:	
uoluit facere contra huic aegrē: heus inquit puere, pamphilam	
accerse ut delectet hic nōs. illa exclamat minime gentium:
in conuiuium illam. miles tendere: inde ad iurgium.	
intereā aurum sibi clam mulier demit, dat mī ut auferam.	
hoc est signi: ubi prīmum poterit, sē illinc subducet sciō.	
phaedria dorias	
dum rus eo, coepi egomet mēcum inter uiās,	
ita ut fit ubi quid in animost molestiae,
aliam rem ex alia cogitare et ea omnia in	
peiorem partem. quid opust uerbis. dum haec putō,	
praeterii inprudēns uillam. longe iam abieram	
quom sēnsī: redeō rursum, male mē uerō habēns.	
ubi ad ipsum ueni deuorticulum, cōnstiti:
occepi mēcum cogitare hem biduom hic	
manendumst soli sine illa. quid tum postea.	
nīl est. quid nīl. sī nōn tangendi copiast,	
ehō ne uidendi quidem erit. sī illud nōn licet,	
saltem hoc licebit. certe extrema linea
amare haud nīl est. uillam praetereō sciēns.	
sed quid hoc quod timida subitō egreditur pythias.	
pythias dorias phaedria	
[PUTIAS] ubi ego illum scelerosum misera atque inpium inueniam. aut ubi quaeram.
hoccin tam audax facinus facere esse ausum. [PAEDRIA] periī: hoc quid sit uereor.
[PUTIAS] quīn etiam īnsuper scelus, postquam ludificatust uirginem,
uestem omnem miserae discidit, tum ipsam capillō cōnscidit.	
[PAEDRIA] hem. [PUTIAS] quī nunc sī dētur mihi,
ut ego unguibus facile illī in oculos inuolem uenefico.	
[PAEDRIA] nescioquid profectō absente nōbīs turbatumst domi.
adibō. quid istuc. quid festinas. aut quem quaeris, pythias.
[PUTIAS] ehem phaedria, egon. quem quaeram. ins hinc quō dignuss cum donis tuis
tam lepidis. [PAEDRIA] quid istuc est rei.
[PUTIAS] rogas mē. eunuchum quem dedisti nōbīs quās turbas dedit.
uirginem quam erae donō dederat miles, uitiauit. [PAEDRIA] quid ais.
[PUTIAS] periī. [PAEDRIA] temulentass. [PUTIAS] utinam sic sint quī mihi male uolunt.
[DORIAS] au obsecrō, mea pythiās, quod istuc nam mōnstrum fuit.
[PAEDRIA] īnsanis: quī istuc facere eunuchus potuit. [PUTIAS] ego illum nesciō
quī fuerit: hoc quod fecit, rēs ipsa indicat.	
uirgō ipsa lacrumat neque, quom rogites, quid sit audet dīcere.	
ille autem bonus uir nusquam apparet. etiam hoc misera suspicor,
aliquid domō abeuntem abstulisse. [PAEDRIA] nequeō mirari satis
quō ille abire ignauos possit longius, nisi sī domum	
forte ad nōs rediit. [PUTIAS] uise amabō num sit. [PAEDRIA] iam faxō scies.—
[DORIAS] periī, obsecrō. tam īnfandum facinus, mea tū, ne audiui quidem.
[PUTIAS] at pol ego amatores audieram mulierum esse eos maxumōs,
sed nīl potesse: uerum miserae nōn in mentem uenerat:	
nam illum aliquō conclusissem neque illī commisissem uirginem.	
phaedria dorus pythias dorias	
[PAEDRIA] exi forās, sceleste. at etiam restitās,
fugitiue. prodi, male conciliate. dorus. obsecrō. [PAEDRIA] oh
illud uide, os ut sibi distorsit carnufex.
quid huc tibi reditiost. quid uestis mutatio.	
quid nārrās. paullum sī cessassem, pythiās,	
domi nōn offendissem, ita iam ornarat fugam.	
[PUTIAS] haben hominem, amabo. [PAEDRIA] quidnī habeam. [PUTIAS] ō factum bene.
dorias. istuc pol uerō bene. [PUTIAS] ubist. [PAEDRIA] rogitas. nōn uides.
[PUTIAS] uideam. obsecrō quem. [PAEDRIA] hunc scilicet. [PUTIAS] quis hic est homo.
[PAEDRIA] quī ad uōs deductus hodiest. [PUTIAS] hunc oculis suis
nostrarum numquam quisquam uidit, phaedria.	
[PAEDRIA] nōn uidit. [PUTIAS] an tū hunc credidisti esse, obsecrō,
ad nōs deductum. [PAEDRIA] namque alium habuī neminem. [PUTIAS] au
ne comparandus hicquidem ad illumst: ille erat	
honesta facie et liberali. [PAEDRIA] ita uisus est
dudum, quia uaria ueste exornatus fuit.	
nunc tibi uidetur foedus, quia illam nōn habet.	
[PUTIAS] tace obsecrō: quasi uerō paullum intersiet.
ad nōs deductus hodiest adulēscentulus,	
quem tū uidere uerō uelles, phaedria.	
hic est uietus uetus ueternosus senex,	
colore mustelinō. [PAEDRIA] hem quae haec est fabula.
eō rediges mē ut quid egerim egomet nesciam.
ehō tū, emin ego tē. [DORIAS] emisti. [PUTIAS] iube mī denuō
respondeat. [PAEDRIA] roga. [PUTIAS] uenisti hodiē ad nōs. negat.
at ille alter uenit annos natus sedecim,	
quem sēcum adduxit parmenō. [PAEDRIA] agedum hoc mī expedi
prīmum: istam quam habes unde habes uestem. taces.
mōnstrum hominis, nōn dicturuss. [DORIAS] uenit chaerea.
[PAEDRIA] fraterne. [DORIAS] ita. [PAEDRIA] quando. [DORIAS] hodiē. [PAEDRIA] quam dudum. [DORIAS] modo.
[PAEDRIA] quicum. [DORIAS] cum parmenone. [PAEDRIA] norasne eum prius.
[DORIAS] nōn. nec quis esset umquam audieram dicier.
[PAEDRIA] unde igitur fratrem meum esse scibas. [DORIAS] parmenō
dicebat eum esse. is dedit mī hanc. [PAEDRIA] occidi.
[DORIAS] meam ipse induit: post una ambō abierunt foras.
[PUTIAS] iam satis crēdis sobriam esse mē et nīl mentitam tibi.
iam satis certumst uirginem uitiatam esse. [PAEDRIA] age nunc, belua,
crēdis huic quod dicat. [PUTIAS] quid istī credam. rēs ipsa indicat.
[PAEDRIA] concede istuc paullulum: audin. etiam nunc paullulum: sat est.
dic dum hoc rursum: chaerea tuam uestem detraxit tibi.	
[DORIAS] factum. [PAEDRIA] et east indutus. [DORIAS] factum. [PAEDRIA] et prō tē huc deductust. [DORIAS] ita.
[PAEDRIA] iuppiter magne, ō scelestum atque audacem hominem. [PUTIAS] uae mihi:
etiam nunc nōn credes indignis nōs esse inrisas modis.
[PAEDRIA] mirum ni tū credas quod iste dicat. quid agam nesciō.
heus negatō rursum. possumne ego hodiē ex tē exsculpere	
uerum. uidistine fratrem chaeream. [DORIAS] nōn. [PAEDRIA] nōn potest
sine malō fateri, uideō: sequere hac. modo ait modo negat.	
ora mē. [DORIAS] obsecrō tē uero, phaedria. [PAEDRIA] i intrō nunciam.
[DORIAS] oiei. [PAEDRIA] aliō pactō honeste quomodō hinc abeam nesciō.
actumst, siquidem tū mē hic etiam, nebulo, ludificabere.—	
[PUTIAS] parmenonis tam sciō esse hanc techinam quam mē uiuere.
dor. sic est. [PUTIAS] inueniam pol hodiē parem ubi referam grātiam.
sed nunc quid faciundum cēnses, dorias. dor. dē istac rogas
uirgine. [PUTIAS] ita, utrum taceam an praedicemne. dor. tū pol, sī sapis,
quod scīs nescis neque dē eunuchō neque dē uitiō uirginis.	
hac re et tē omnī turba euolues et illī gratum feceris.	
id modo dic, abisse dorum. [PUTIAS] ita faciam. dor. sed uideon chremen.
thais iam aderit. [PUTIAS] quid ita. dor. quia, quom inde abeo, iam tum occeperat
turba inter eos. [PUTIAS] tū aufer aurum hoc. ego scibō ex hoc quid siet.

[CREMES] attat data hercle uerba mihi sunt: uicit uinum quod bibi.
at dum accubabam quam uidebar mī esse pulchre sobrius.	
postquam surrexi neque pes neque mēns satis suom officium facit.	
[PUTIAS] chreme. [CREMES] quis est. ehem pythias: uah quantō nunc formōnsior
uidere mihi quam dudum. [PUTIAS] certe tuquidem pol multō hilarior.
[CREMES] uerbum hercle hoc uerum erit sine cerere et liberō friget uenus.
sed thais multō ante uenit. [PUTIAS] anne abiit iam ā milite.
[CREMES] iamdudum, aetatem. lites factae sunt inter eos maxumae.
[PUTIAS] nīl dixit tū ut sequerere sēsē. [CREMES] nīl, nisi abiēns mī innuit.
[PUTIAS] ehō nonne id sat erat. [CREMES] at nescibam id dīcere illam, nisi quia
correxit miles, quod intellexi minus: nam mē extrusit foras.	
sed eccam ipsam: miror ubi ego huic anteuorterim.	

[TAIS] crēdō equidem illum iam adfuturum esse, ut illam ā mē eripiat: sine ueniat.
atquī sī illam digitō attigerit uno, oculi ilicō ecfodientur.
usque adeō ego illius ferre possum ineptiam et magnifica uerba,	
uerba dum sint: uerum enim sī ad rem cōnferentur, uapulabit.	
[CREMES] thais, ego iamdudum hic adsum. [TAIS] ō mī chreme, tē ipsum exspectabam.
scin tū turbam hanc propter tē esse factam. et adeō ad tē attinere hanc	
omnem rem. [CREMES] ad mē. quī. quasi istuc . . [TAIS] quia, dum tibi sororem studeō
reddere ac restituere, haec atque huiusmodi sum multa passa.	
[CREMES] ubi east. [TAIS] domi apud mē. [CREMES] hem. [TAIS] quid est.
educta ita uti teque illaque dignumst. [CREMES] quid ais. [TAIS] id quod rēs est.
hanc tibi donō dō neque repetō prō illa quicquam abs tē preti.	
[CREMES] et habetur et referetur, thais, ita uti meritass gratia.
[TAIS] at enim caue ne prius quam hanc ā mē accipias amittās, chreme:
nam haec east quam miles ā mē ui nunc ereptum uenit.	
abi tū, cistellam, pythiās, domō ecfer cum monumentis.	
[CREMES] uiden tū illum, thais, . . [PUTIAS] ubi sitast. [TAIS] in riscō: odiosa cessas.
[CREMES] militem sēcum ad tē quantas copias adducere.
attat . . [TAIS] num formidulosus obsecrō es, mī homo. [CREMES] apage sis:
egon formidulosus. nemost hominum quī uiuat minus.	
[TAIS] atquī ita opust. [CREMES] āh metuō qualem tū mē esse hominem existumes.
[TAIS] immō hoc cogitatō: quicum rēs tibist peregrinus est,
minus potēns quam tū, minus notus, minus amicorum hic habēns.
[CREMES] sciō istuc. sed tū quod cauere possis stultum admittere est.
malō ego nōs prospicere quam hunc ulcisci accepta iniuria.	
tū abi atque obsera ostium intus, dum ego hinc trānscurrō ad forum:	
uolō ego adesse hic aduocatos nōbīs in turba hac. [TAIS] mane.
[CREMES] meliust. [TAIS] mane. [CREMES] omitte: iam aderō. [TAIS] nīl opus est istis, chreme.
hoc modo dic, sororem illam tuam esse et tē paruam uirginem	
amisisse, nunc cognosse. signa ostende. [PUTIAS] adsunt. [TAIS] cape.
sī uim faciet, in ius ducitō hominem: intellextin. [CREMES] probe.
[TAIS] fac animō haec praesenti dicas. [CREMES] faciam. [TAIS] attolle pallium.
periī, huic ipsist opus patrono, quem defēnsorem parō.
thrasō gnathō sanga cremēs thais	
[TRASO] hancin ego ut contumeliam tam īnsignem in mē accipiam, gnatho.
mori mē satiust. simalio, donax, syrisce, sequimini.	
prīmum aedis expugnabō. [GNATO] rēctē. [TRASO] uirginem eripiam. [GNATO] probe.
[TRASO] male mulcabō ipsam. [GNATO] pulchre. [TRASO] in medium huc agmen cum uecti, donax:
tū, simalio, in sinistrum cornum: tū, syrisce, in dexterum.
cedō aliōs: ubi centuriost sanga et manipulus furum. [SANGA] eccum adest.	
[TRASO] quid ignaue. peniculon pugnare, quī istum huc portes, cogitas.
[SANGA] egon. imperatoris uirtutem noueram et uim militum:	
sine sanguine hoc nōn posse fieri: quī abstergerem uolnera.	
[TRASO] ubi alii. [GNATO] quī malum alii. solus sanniō seruat domi.
[TRASO] tū hosce īnstrue: ego hic erō post principia: inde omnibus signum dabō.
[GNATO] illuc est sapere: ut hosce īnstruxit, ipsus sibi cauit locō.
[TRASO] idem hoc iam pyrrus factitauit. [CREMES] uiden tū, thais, quam hic rem agit.
nimirum cōnsilium illud rectumst dē occludendis aedibus.	
[TAIS] sane quod tibi nunc uir uideātur esse hic, nebulō magnus est:
ne metuas. [TRASO] quid uidetur. [GNATO] fundam tibi nunc nimis uellem dari,
ut tū illos procul hinc ex occultō caederes: facerent fugam.	
[TRASO] sed eccam thaidem ipsam uideō. [GNATO] quam mox inruimus. [TRASO] mane:
omnia prius experiri quam armis sapientem decet.	
quī scīs an quae iubeam sine ui faciat. [GNATO] dī uostram fidem,
quantist sapere. numquam accedō quīn abs tē abeam doctior.	
[TRASO] thais, prīmum hoc mihi responde: quom tibi dō istam uirginem,
dixtin hos dies mihi soli dare tē. [TAIS] quid tum postea.
[TRASO] rogitas. quae mī ante oculos coram amatorem adduxti tuom . .
[TAIS] quid cum illoc agas. [TRASO] et cum eō clam tē subduxti mihi.
[TAIS] lubuit. [TRASO] pamphilam ergō huc redde, nisi ui mauis eripi.
[CREMES] tibi illam reddat aut tū eam tangās, omnium . . . [GNATO] āh quid agis. tace.
[TRASO] quid tū tibi uis. ego nōn tangam meam. [CREMES] tuam autem, furcifer.
[GNATO] caue sis: nescis quoi maledicas nunc uirō. [CREMES] nōn tū hinc abis.
scin tū ut tibi rēs sē habeat. sī quicquam hodiē hic turbae coeperis,
faciam ut huiius loci dieique meique semper memineris.	
[GNATO] miseret tui mē quī hunc tantum hominem facias inimicum tibi.
[CREMES] diminuam ego caput tuum hodiē, nisi abis. [GNATO] ain uero, canis.
sicin agis. [TRASO] quis tū homō es. quid tibi uis. quid cum illa rei tibist.
[CREMES] scibis: principiō eam esse dicō liberam. [TRASO] hem. [CREMES] ciuem atticam. [TRASO] hui.
[CREMES] meam sororem. [TRASO] os durum. [CREMES] miles, nunc adeō edicō tibi
ne uim facias ullam in illam. thais, ego eō ad sophronam	
nutricem, ut eam adducam et signa ostendam haec. [TRASO] tun mē prohibeas
meam ne tangam. [CREMES] prohibebō {inquam}. [GNATO] audin tū. hic furti sē adligat:
satis hoc tibist. [TRASO] idem hoc tū ais, thais. [TAIS] quaere quī respondeat.—
[TRASO] quid nunc agimus. [GNATO] quīn redeamus: iam haec tibi aderit supplicāns
ultrō. [TRASO] credin. [GNATO] immō certe: noui ingenium mulierum:
nolunt ubi uelis, ubi nolis cupiunt ultrō. [TRASO] bene putās.
[GNATO] iam dimittō exercitum. [TRASO] ubi uis. [GNATO] sanga, ita ut fortis decet
milites, domi focique fac uicissim ut memineris.
[SANGA] iamdudum animus est in patinis. [GNATO] frugi es. [TRASO] uōs mē hac sequimini.

[THAIS] pergin, scelesta, mēcum perplexe loqui.
sciō nesciō abiit audiui, ego nōn adfui.	
nōn tū istuc mihi dictura aperte es quidquid est.	
uirgō cōnscissa ueste lacrumāns opticet:
eunuchus abiit: quam ob rem. aut quid factumst. taces.	
[PUTIAS] quid tibi ego dicam misera. illum eunuchum negant
fuisse. [THAIS] quis fuit igitur. [PUTIAS] iste chaerea.
[THAIS] quī chaerea. [PUTIAS] iste ephebus frater phaedriae.
[THAIS] quid ais, uenefica. [PUTIAS] atquī certe comperi.
[THAIS] quid is obsecrō ad nōs. quam ob rem adductust. [PUTIAS] nesciō:
nisi amasse crēdō pamphilam. [THAIS] hem misera occidi,	
īnfelix, siquidem tū istaec uera praedicas.	
num id lacrumat uirgo. [PUTIAS] id opinor. [THAIS] quid ais, sacrilega.
istucine interminata sum hinc abiēns tibi.
[PUTIAS] quid facerem. ita ut tū iusti, soli creditast.
[THAIS] scelesta, ouem lupō commisisti. dispudet	
sic mihi data esse uerba. quid illuc hominis est.	
[PUTIAS] era mea, tace tace obsecrō, saluae sumus:
habemus hominem ipsum. [THAIS] ubi is est. [PUTIAS] em ad sinisteram.
uiden. [THAIS] uideō. [PUTIAS] conprendi iube, quantum potest.
[THAIS] quid illō faciemus, stulta. [PUTIAS] quid faciās, rogas.
uide amabo, sī nōn, quom aspiciās, os inpudēns	
uidetur. nōn est. tum quae eius cōnfidentiast.	

[CAEREA] apud antiphonem uterque, mater et pater,
quasi dedita opera domi erant, ut nullō modo	
intrō ire possem quīn uiderent mē. interim	
dum ante ostium sto, notus mihi quidam obuiam	
uenit. ubi uidi, ego mē in pedes quantum queo	
in angiportum quoddam desertum, inde item
in aliud, inde in aliud: ita miserrimus	
fui fugitandō nequis mē cognosceret.	
sed estne haec thais quam uideo. ipsast. haereo	
quid faciam. quid mea autem. quid faciet mihi.	
[THAIS] adeamus. bone uir dore, salue: dic mihi,
aufugistin. [CAEREA] era, factum. [THAIS] satine id tibi placet.
[CAEREA] nōn. [THAIS] credin tē inpune habiturum. [CAEREA] unam hanc noxiam
amitte: sī aliam admiserō umquam, occiditō.	
[THAIS] num meam saeuitiam ueritus es. [CAEREA] nōn. [THAIS] quid igitur.
[CAEREA] hanc metui ne mē criminaretur tibi.
[THAIS] quid feceras. [CAEREA] paullum quiddam. [PUTIAS] ehō paullum, inpudēns.
an paullum hoc esse tibi uidetur, uirginem	
uitiare ciuem. [CAEREA] cōnseruam esse credidi.
[PUTIAS] cōnseruam. uix mē contineō quīn inuolem in
capillum, mōnstrum: etiam ultrō derisum aduenit.
[THAIS] abin hinc, īnsana. [PUTIAS] quid ita. uerō debeam,
crēdō, istī quicquam furciferō sī id fecerim:	
praesertim quom sē seruom fateatur tuom.	
[THAIS] missa haec faciamus. nōn tē dignum, chaerea,	
fecisti: nam sī ego digna hac contumelia
sum maxume, at tū indignus quī faceres tamen.	
neque edepol quid nunc cōnsili capiam scio	
dē uirgine istac: ita conturbasti mihi	
rationes omnis, ut eam nōn possim suis	
ita ut aequom fuerat atque ut studui tradere,
ut solidum parerem hoc mī beneficium, chaerea.	
[CAEREA] at nunc dehinc sperō aeternam inter nōs grātiam
fore, thais. saepe ex huiusmodi re quapiam et	
malō principiō magna familiaritas	
cōnflatast. quid sī hoc quispiam uoluit deus.
[THAIS] equidem pol in eam partem accipioque et uolō.	
[CAEREA] immō ita quaesō. unum hoc scito, contumeliae
mē nōn fecisse causa, sed amoris. [THAIS] scio,	
et pol proptereā mage nunc ignoscō tibi.	
nōn adeō inhumanō ingeniō sum, chaerea,
neque ita inperita ut quid amor ualeat nesciam.	
[CAEREA] tē quoque iam, thais, ita mē dī bene ament, amō.
[PUTIAS] tum pol tibi ab istoc, era, cauendum intellegō.
[CAEREA] nōn ausim. [PUTIAS] nīl tibi quicquam crēdō. [THAIS] desinas.
[CAEREA] nunc ego tē in hac re mī orō ut adiutrix siēs,
ego mē tuae commendō et committō fidei,	
tē mihi patronam capio, thais, tē obsecrō:	
emoriar sī nōn hanc uxōrem duxerō.	
[THAIS] tamen sī pater . . . [CAEREA] quid. āh uolet, certō scio,
ciuis modo haec sit. [THAIS] paullulum opperirier
sī uis, iam frater ipse hic aderit uirginis:	
nutricem accersitum iit quae illam aluit paruolam:	
in cognoscendō tute ipse aderis, chaerea.	
[CAEREA] ego uerō maneō. [THAIS] uin intereā, dum uenit,
domi opperiamur potius quam hic ante ostium.
[CAEREA] immō percupiō. [PUTIAS] quam tū rem actura obsecrō es.
[THAIS] nam quid ita. [PUTIAS] rogitas. hunc tū in aedis cogitas
recipere posthāc. [THAIS] quor nōn. [PUTIAS] crēde hoc meae fidei,
dabit hic pugnam aliquam denuō. [THAIS] au tace obsecrō.	
[PUTIAS] parum perspexisse eius uidere audaciam.
[CAEREA] nōn faciam, pythias. [PUTIAS] nōn crēdō, chaerea,
nisi sī commissum nōn erit. [CAEREA] quīn, pythiās,
tū mē seruatō. [PUTIAS] neque pol seruandum tibi
quicquam dare ausim neque tē seruare: apage tē.	
[THAIS] adest optume ipse frater. [CAEREA] periī hercle: obsecrō
abeamus intrō, thais: nolō mē in uia	
cum hac ueste uideat. [THAIS] quam ob rem tandem. an quia pudet.	
[CAEREA] id ipsum. [PUTIAS] id ipsum. uirgō uero. [THAIS] i prae, sequor.
tū istic mane ut chremem intrō ducās, pythias.	

[PUTIAS] quid, quid uenire in mentem nunc possit mihi,
quidnam quī referam sacrilegō illī grātiam	
quī hunc supposiuit nōbīs. [CREMES] moue uerō ocius
tē nutrix. [SOPRONA] moueō. [CREMES] uideo, sed nīl promoues.
[PUTIAS] iamne ostendisti signa nutrici. [CREMES] omnia.
[PUTIAS] amabo, quid ait. cognoscitne. [CREMES] ac memoriter.
[PUTIAS] probe edepol nārrās: nam illī faueō uirgini.
ite intrō: iamdudum era uōs exspectat domi.—	
uirum bonum eccum parmenonem incedere	
uideō: uide ut otiosus it. sī dis placet,	
sperō mē habere quī hunc meō excruciem modo.
ibō intrō dē cognitione ut certum sciam:	
post exibō atque hunc perterrebō sacrilegum.	

[PARMENO] reuisō quidnam chaerea hic rerum gerat.	
quod sī astu rem tractauit, dī uostram fidem,	
quantam et quam ueram laudem capiet parmeno.
nam ut mittam quod ei amōrem difficillimum et	
carissimum, ā meretrice auara uirginem	
quam amabat, eam cōnfeci sine molestia	
sine sumptu et sine dispendiō: tum hoc alterum,	
id uerost quod ego mī putō palmarium,
mē repperisse quō modo adulēscentulus	
meretricum ingenia et mōrēs posset noscere	
mature, ut quom cognorit perpetuō oderit.	
quae dum foris sunt nīl uidetur mundius,	
nec mage compositum quicquam nec magis elegāns
quae cum amatore quom cenant ligurriunt.	
harum uidere inluuiem sordes inopiam,	
quam inhonestae solae sint domi atque auidae cibi,	
quō pactō ex iure hesternō panem atrum uorent,	
nosse omnia haec salus est adulēscentulis.
[PUTIAS] ego pol tē prō istis dictis et factis, scelus,
ulciscar, ut ne inpune in nōs inluseris.	
prō deum fidem, facinus foedum. ō īnfelicem adulēscentulum.	
ō scelestum parmenonem, quī istum huc adduxit. [PARMENO] quid est.	
[PUTIAS] miseret mē: itaque ut ne uiderem, misera huc ecfugi foras.
quae futura exempla dicunt in illum indigna. [PARMENO] ō iuppiter,	
quae illaec turbast. numnam ego periī. adibō. quid istuc, pythias.	
quid ais. in quem exempla fīent. [PUTIAS] rogitās, audacissime.
perdidisti istum quem adduxti prō eunuchō adulēscentulum,	
dum studes dare uerba nōbīs. [PARMENO] quid ita. aut quid factumst. cedō.
[PUTIAS] dicam: uirginem istam, thaidi hodiē quae donō datast,
scīs eam hinc ciuem esse. et fratrem eius esse adprime nobilem.	
[PARMENO] nesciō. [PUTIAS] atquī sic inuentast: eam istic uitiauit miser.
ille ubi id resciuit factum frater uiolentissimus	
[PARMENO] quidnam fecit. [PUTIAS] conligauit prīmum eum miseris modis.
[PARMENO] hema
conligauit. [PUTIAS] atque quidem orante ut ne id faceret thaide.
[PARMENO] quid ais. [PUTIAS] nunc minatur porrō sēsē id quod moechis solet:
quod ego numquam uidi fieri neque uelim. [PARMENO] qua audacia	
tantum facinus audet. [PUTIAS] quid ita tantum. [PARMENO] an nōn tibi hoc maxumumst.
quis homō prō moechō umquam uidit in domō meretricia
prendi quemquam. [PUTIAS] nesciō. [PARMENO] at ne hoc nesciatis, pythias:
dicō edicō uōbīs nostrum esse illum erilem fīlium. [PUTIAS] hem
obsecrō, an is est. [PARMENO] nequam in illum thais uim fieri sinat.	
atque adeō autem quor nōn egomet intrō eo. [PUTIAS] uide, parmeno,
quid agās, ne neque illī prosis et tū pereas: nam hoc putant
quidquid factumst ex tē esse ortum. [PARMENO] quid igitur faciam miser.	
quidue incipiam. ecce autem uideō rure redeuntem senem.	
dicam huic an nōn. ei dicam hercle: etsi mihi magnum malum	
sciō paratum: sed necessest huic ut subueniat. [PUTIAS] sapis.
ego abeō intrō: tū istī narra omnem ordinem ut factum siet.

[SENEX] ex meō propinquō rure hoc capiō commodi:
neque agri neque urbis odium mē umquam percipit.	
ubi satias coepit fieri commutō locum.	
sed estne ille noster parmeno. et certe ipsus est.	
quem praestolare, parmeno, hic ante ostium.
[PARMENO] quis homost. ehem saluom tē aduenire, ere, gaudeō.	
[SENEX] quem praestolare. [PARMENO] periī: lingua haeret metu.[SENEX] hem
quid est. quid trepidas. satine salue. dic mihi.	
[PARMENO] ere, prīmum tē arbitrari id quod rēs est uelim:	
quidquid huiius factumst, culpa nōn factumst mea.
[SENEX]quid. [PARMENO] rēctē sane interrogasti: oportuit
rem praenarrasse mē. emit quendam phaedria	
eunuchum quem donō huic daret.[SENEX] quoi. [PARMENO] thaidi.
[SENEX] emit. periī hercle. quanti. [PARMENO] uiginti minis.
[SENEX] actumst. [PARMENO] tum quandam fidicinam amat hic chaerea.
[SENEX] hem quid. amat. an scit ill iam quid meretrix siet.
an in astu uenit. aliud ex aliō malum.	
[PARMENO] ere, ne mē spectes: mē inpulsore haec nōn facit.	
[SENEX] omitte dē tē dīcere. ego tē, furcifer,
sī uiuō . . . sed istuc quidquid est prīmum expedi.
[PARMENO] is prō illō eunuchō ad thaidem hanc deductus est.	
[SENEX] prō eunuchon. [PARMENO] sic est. hunc prō moechō postea
conprendere intus et cōnstrinxere.[SENEX] occidi.
[PARMENO] audaciam meretricum specta.[SENEX] numquid est
aliud mali damniue quod nōn dixeris
relicuom. [PARMENO] tantumst.[SENEX] cessō huc intrō rumpere.—
[PARMENO] nōn dubiumst quīn mī magnum ex hac re sit malum:	
nisi, quia necessus fuit hoc facere, id gaudeo	
propter mē hisce aliquid esse euenturum mali.	
nam iamdiu aliquam causam quaerebat senex
quam ob rem īnsigne aliquid faceret is: nunc repperit.	

PYTHIAS PARMENO

[PUTIAS] numquam edepol quicquam iamdiu quod mage uellem euenire
mī euenit quam quod modo senex intrō ad nōs uenit errāns.	
mihi solae ridiculō fuit quae quid timeret scibam.	
[PARMENO] quid hoc autemst. [PUTIAS] nunc id prodeō ut conueniam parmenonem.
sed ubi obsecrō est. [PARMENO] mē quaerit haec. [PUTIAS] atque eccum uideō: adibō.
[PARMENO] quid est, inepta. quid tibi uis. quid rides. pergin. [PUTIAS] periī:
defessa iam sum misera tē ridendō. [PARMENO] quid ita. [PUTIAS] rogitas.
numquam pol hominem stultiorem uidi nec uidebō. āh	
nōn possum satis narrare quos ludos praebueris intus
dē sene quem fecisti ingredi pulsantem uti senes solent.ā
at etiam primō callidum et disertum credidi hominem.
quid. ilicone credere ea quae dīxī oportuit tē.	
an paenitebat flagiti, tē auctore quod fecisset	
adulescēns, ni miserum īnsuper etiam patrī indicares.	
nam quid illī crēdis animi tum fuisse, ubi uestem uidit
illam esse eum indutum pater. quid est. iam scīs tē perisse.	
[PARMENO] ehem quid dixti, pessuma. an mentita es. etiam rides.	
itan lepidum tibi uisumst, scelus, nōs inridere. [PUTIAS] nimium.
[PARMENO] siquidem istuc inpune habueris . . . [PUTIAS] uerum. [PARMENO] reddam hercle. [PUTIAS] crēdō:
sed in diem istuc, parmeno, est fortasse quod minare.
tū iam pendebis quī stultum adulēscentulum nobilitas	
flagitiis et eundem indicas: uterque in tē exempla edent.	
[PARMENO] nullus sum. [PUTIAS] hic prō illō munere tibi honos est habitus: abeō.
[PARMENO] egomet meō indiciō miser quasi sorex hodiē periī.	

[GNATO] quid nunc. qua spe aut quō cōnsiliō huc imus. quid coeptās, thraso.
[THRASO] egone. ut thaidi mē dedam et faciam quod iubeat. [GNATO] quid est.
[THRASO] quī minus quam hercules seruiuit omphalae. [GNATO] exemplum placet.
utinam tibi conmitigari uideam sandaliō caput.	
sed fores crepuerunt ab ea. [THRASO] periī: quid hoc autemst mali.	
hunc ego numquam uideram etiam: quidnam hic properāns prosilit.

[CAEREA] ō populares, ecquis mē hodiē uiuit fortunatior.
nēmō hercle quisquam: nam in mē plane dī potestatem suam	
omnem ostendere quoi tam subitō tot congruerint commoda.	
[PARMENO] quid hic laetus est. [CAEREA] ō parmenō mī, ō mearum uoluptatum omnium
inuentor inceptor perfector, scīs mē in quibus sim gaudiis.
scīs pamphilam meam inuentam ciuem. [PARMENO] audiui. [CAEREA] scīs spōnsam mihi.
[PARMENO] bene, ita mē dī ament, factum. [GNATO] audin tū, hic quid ait. [CAEREA] tum autem phaedriae
meō fratri gaudeō esse amōrem omnem in tranquillō: unast domus:	
thais patrī sē commendauit, in clientelam et fidem	
nōbīs dedit sē. [PARMENO] fratris igitur thais totast. [CAEREA] scilicet.
[PARMENO] iam hoc aliud est quod gaudeamus: miles pelletur foras.	
[CAEREA] tū frater ubi ubi est fac quam prīmum haec audiat. [PARMENO] uisam domum.—
[THRASO] numquid, gnatho, tū dubitas quīn ego nunc perpetuō perierim.	
[GNATO] sine dubiō opinor. [CAEREA] quid commemorem prīmum aut laudem maxume.
illumne quī mihi dedit cōnsilium ut facerem, an mē quī id ausus sim
incipere, an fortunam conlaudem quae gubernatrix fuit,	
quae tot rēs tantas tam opportune in unum conclusit diem,	
an mei patris festiuitatem et facilitatem. ō iuppiter,	
serua obsecrō haec bona nōbīs. [PAEDRIA] dī uostram fidem, incredibilia
parmenō modo quae narrauit. sed ubist frater. [CAEREA] praestō adest.
[PAEDRIA] gaudeō. [CAEREA] satis crēdō. nīl est thaide hac, frater, tua
dignius quod ametur: ita nostrae omnist fautrix familiae. [PAEDRIA] hui
mihi illam laudas. [THRASO] periī, quantō minus speī sst tantō magis amō.	
obsecrō, gnatho, in tē spes est. [GNATO] quid uis faciam. [THRASO] perfice hoc
precibus pretiō ut haeream in parte aliqua tandem apud thaidem.
[GNATO] difficilest. [THRASO] siquid conlubitum, noui tē. hoc sī feceris,
quoduis donum praemium ā mē optatō: id optatum auferes.	
[GNATO] itane. [THRASO] sic erit. [GNATO] sī efficiō hoc, postulō ut mihi tua domus
tē praesente absente pateat, inuocatō ut sit locus	
semper. [THRASO] dō fidem futurum. [GNATO] adcingar. [PAEDRIA] quem ego hic audio.
ō thrasō. [THRASO] saluete. [PAEDRIA] tū fortasse quae facta hic sient
nescis. [THRASO] sciō. [PAEDRIA] quor tē ergō in his ego cōnspicor regionibus.
[THRASO] uōbīs fretus. [PAEDRIA] scin quam fretus. miles, edicō tibi,
sī tē in platea offenderō hac post umquam, quod dicas mihi	
alium quaerebam, iter hac habuī: periisti. [GNATO] heia haud sic decet.
[PAEDRIA] dictumst. [THRASO] nōn cognoscō uostrum tam superbum . . [PAEDRIA] sic agō.
[GNATO] prius audite paucis: quod quom dixero, sī placuerit,
facitote. [CAEREA] audiamus. [GNATO] tū concede paullum istuc, thrasō.
principiō ego uōs ambos credere hoc mihi uehementer uelim,	
mē huiius quidquid faciō id facere maxume causa mea:
uerum sī idem uōbīs prodest, uōs nōn facere īnscitiast.	
[PAEDRIA] quid id est. [GNATO] militem riualem ego recipiundum cēnseō. [PAEDRIA] hem
recipiundum. [GNATO] cogita modō: tū hercle cum illa, phaedria,
ut lubenter uiuis etenim bene lubenter uictitās,	
quod des paullumst et necessest multum accipere thaidem.
ut tuō amori suppeditare possit sine sumptu tuō ad	
omnia haec, magis opportunus nec magis ex usu tuo	
nemost. principiō et habet quod det et dat nēmō largius.	
fatuos est, īnsulsus tardus, stertit noctes et dies:	
neque istum metuas ne amet mulier: facile pellas ubi uelis.
[CAEREA] quid agimus. [GNATO] praeterea hoc etiam, quod ego uel prīmum putō,
accipit homō nēmō melius prorsus neque prolixius.	
[CAEREA] mirum ni illoc homine quoquō pactō opust. [PAEDRIA] idem ego arbitror.
[GNATO] rēctē facitis. unum etiam hoc uōs oro, ut mē in uostrum gregem
recipiatis: satis diu hoc iam saxum uorsō. [PAEDRIA] recipimus.
[CAEREA] ac lubenter. [GNATO] at ego prō istoc, phaedria et tū chaerea,
hunc comedendum uōbīs propinō et deridendum. [CAEREA] placet.
[PAEDRIA] dignus est. [GNATO] thraso, ubi uis accede. [THRASO] obsecrō tē, quid agimus.
[GNATO] quid. istī tē ignorabant: postquam is mōrēs ostendi tuos
et conlaudaui secundum facta et uirtutes tuās,
impetraui. [THRASO] bene fecisti: grātiam habeō maxumam.	
numquam etiam fui usquam quīn mē omnēs amarent plurimum.	
[GNATO] dixin ego in hoc esse uōbīs atticam elegantiam.
[PAEDRIA] nīl praeter promissum est. ite hac. [CANTOR] uōs ualete et plaudite.

---------------------------------------------------------------------------------------------

[PHORMIO]
	
[PROLOGUS] postquam poeta uetus poetam nōn potest
retrahere ā studiō et trānsdere hominem in otium,	
maledictis deterrere ne scribat parat:	
quī ita dictitat, quās ante hic fecit fabulas	
tenui esse oratione et scriptura leui:
quia nusquam īnsanum scripsit adulēscentulum	
ceruam uidere fugere et sectari canes	
et eam plorare, orare ut subueniat sibi.	
quod sī intellegeret, quom stetit ōlim noua,	
actoris opera mage stetisse quam sua,
minus multō audacter quam nunc laedit laederet	
et mage placerent quās fecisset fabulas.ā
nunc sīquis est quī hoc dicat aut sic cogitet:
uetus sī poeta nōn lacessisset prior,	
nullum inuenire prologum potuisset nouos	
quem diceret, nisi haberet cui male diceret,
is sibi respōnsum hoc habeat, in mediō omnibus	
palmam esse positam quī artem tractent musicam.	
ille ad famem hunc ā studiō studuit reicere:	
hic respondere uoluit, nōn lacessere.	
benedictis sī certasset, audisset bene:
quod ab illō adlatumst, sibi esse rellatum putet.	
dē illō iam finem faciam dicundi mihi,	
peccandi quom ipse dē sē finem nōn facit.	
nunc quid uelim animum attendite: adportō nouam	
epidicazomenon quam uocant comoediam
graeci, latini phormionem nominant	
quia primas partis quī aget is erit phormio	
parasitus, per quem rēs geretur maxume	
uoluntas uostra sī ad poetam accesserit.	
date operam, adeste aequō animō per silentium,
ne simili utamur fortuna atque usi sumus	
quom per tumultum noster grex motus locost:	
quem actoris uirtus nōbīs restituit locum	
bonitasque uostra adiutāns atque aequanimitas.

[DĀUOS] amicus summus meus et popularis geta
heri ad mē uenit. erat ei dē ratiuncula	
iampridem apud mē relicuom pauxillulum	
nummorum: id ut cōnficerem. cōnfeci: adferō.	
nam erilem fīlium eiius duxisse audio	
uxōrem: ei crēdō munus hoc conraditur.
quam inique comparatumst, i quī minus habent	
ut semper aliquid addant ditioribus.	
quod ille unciatim uix dē demēnsō suo	
suom defrudāns genium conpersit miser,	
id illa uniuorsum abripiet, haud existumāns
quantō labore partum. porrō autem geta	
ferietur aliō munere ubi era pepererit:	
porrō autem aliō ubi erit puerō natalis dies:	
ubi initiabunt. omne hoc mater auferet:	
puer causa erit mittundi. sed uideon getam.

[GETA] sīquis mē quaeret rufus . . [DĀUOS] praestost, desine. [GETA] oh	
at ego obuiam conabar tibi, dāue. [DĀUOS] accipe, em:	
lectumst: conueniet numerus quantum debui.	
[GETA] amō tē et nōn neglexisse habeō grātiam.	
[DĀUOS] praesertim ut nunc sunt mōrēs: adeō rēs redit:
sīquis quid reddit magna habendast gratia.	
sed quid tū es tristis. [GETA] egone. nescis quō in metu et	
quantō in perīclō simus. [DĀUOS] quid istuc est. [GETA] scies,	
modo ut tacere possis. [DĀUOS] abi sis, īnsciēns:	
quoius tū fidem in pecunia perspexeris,
uerere uerba ei credere, ubi quid mihi lucrist	
tē fallere. [GETA] ergō ausculta. [DĀUOS] hanc operam tibi dicō.	
[GETA] senis nostri, dāue, fratrem maiorem chremem	
nostin. [DĀUOS] quidnī. [GETA] quid. eiius gnātum phaedriam.	
[DĀUOS] tam quam tē. [GETA] euenit senibus ambobus simul
iter illī in lemnum ut esset, nostrō in ciliciam	
ad hospitem antiquom. is senem per epistulas	
pellexit modo nōn montis auri pollicēns.	
[DĀUOS] quoi tanta erat rēs et supererat. [GETA] desinas:	
sic est ingenium. [DĀUOS] oh regem mē esse oportuit.
[GETA] abeuntes ambō hic tum senes mē filiis	
relinquont quasi magistrum. [DĀUOS] ō geta, prouinciam	
cepisti duram. [GETA] mī usu uenit, hoc sciō:	
memini relinqui mē deō iratō meō.	
coepi aduorsari primō: quid uerbis opust.
seni fidelis dum sum scapulas perdidi.	
[DĀUOS] uenere in mentem mī istaec: namque īnscitiast	
aduorsus stimulum calces. [GETA] coepi is omnia	
facere, obsequi quae uellent. [DĀUOS] scisti uti forō.	
[GETA] noster mali nīl quicquam primō: hic phaedria
continuō quandam nactus est puellulam	
citharistriam, hanc ardere coepit perdite.	
ea seruiebat lenoni inpurissimo,	
neque quod daretur quicquam: id curarant patres.	
restabat aliud nīl nisi oculos pascere,
sectari, in ludum ducere et redducere.	
nōs otiosi operam dabamus phaedriae.	
in quō haec discebat ludo, exaduorsum ilico	
tōnstrina erat quaedam: hic solebamus fere	
plerumque eam opperiri dum inde iret domum.
intereā dum sedemus illī, interuenit	
adulescēns quidam lacrumāns. nōs mirarier:	
rogamus quid sit. numquam aequē inquit ac modo	
paupertas mihi onus uisumst et miserum et graue.	
modo quandam uidi uirginem hic uiciniae
miseram suam matrem lamentari mortuam.	
ea sita erat exaduorsum neque illī beniuolus	
neque notus neque uicinus extra unam aniculam	
quisquam aderat quī adiutaret funus: miseritumst.	
uirgō ipsa facie egregia. quid uerbis opust.
commorat omnis nōs. ibi continuō antipho	
uoltisne eamus uisere. alius cēnseō:	
eamus: duc nōs sodes. imus uenimus	
uidemus. uirgō pulchra, et quō mage diceres,	
nīl aderat adiumenti ad pulchritudinem:
capillus passus, nudus pes, ipsa horrida,	
lacrumae, uestitus turpis: ut, ni uis bonī	
in ipsa inesset forma, haec formam exstinguerent.	
ill quī illam amabat fidicinam tantummodo	
satis inquit scitast: noster uerō . . [DĀUOS] iam sciō:
amare coepit. [GETA] scin quam. quō euadat uide.	
postridie ad anum recta pergit: obsecrat	
ut sibi eiius faciat cōpiam. illa enim sē negat	
neque eum aequom facere ait: illam ciuem esse atticam,	
bonam bonis prognatam: sī uxōrem uelit,
lege id licere facere: sin aliter, negat.	
noster quid ageret nescire: et illam ducere	
cupiebat et metuebat absentem patrem.	
[DĀUOS] nōn, sī redisset, ei pater ueniam daret.	
[GETA] ille indotatam uirginem atque ignobilem
daret illī. numquam faceret. [DĀUOS] quid fit denique.	
[GETA] quid fiat. est parasitus quidam phormio,	
homō cōnfidēns: quī illum dī omnēs perduint.	
[DĀUOS] quid is fecit. [GETA] hoc cōnsilium quod dicam dedit:	
lex est ut orbae, quī sint genere proxumi,
is nubant, et illos ducere eadem haec lex iubet.	
ego tē cognatum dicam et tibi scribam dicam:	
paternum amicum mē adsimulabō uirginis:	
ad iudices ueniemus: quī fuerit pater,	
quae mater, quī cognata tibi sit, omnia haec
cōnfingam, quod erit mihi bonum atque commodum:	
quom tū hōrum nīl refelles uincam scilicet:	
pater aderit: mihi paratae lites: quid mea.	
illa quidem nostra erit. [DĀUOS] iocularem audaciam.	
[GETA] persuasit homini: factumst: uentumst: uincimur:
duxit. [DĀUOS] quid nārrās. [GETA] hoc quod audis. [DĀUOS] ō geta,	
quid tē futurumst. [GETA] nesciō hercle: unum hoc scio,	
quod fors feret feremus aequō animō. [DĀUOS] placet:	
em istuc uirist officium. [GETA] in mē omnīs spes mihist.	
[DĀUOS] laudō. [GETA] ad precatorem adeam crēdō quī mihi
sic oret: nunc amitte quaesō hunc: ceterum	
posthāc sī quicquam, nīl precor. tantummodo	
nōn addit: ubi ego hinc abiero, uel occiditō.	
[DĀUOS] quid paedagogus ille quī citharistriam,	
quid rei gerit. [GETA] sic, tenuiter. [DĀUOS] nōn multum habet
quod det fortasse. [GETA] immō nīl nisi spem meram.	
[DĀUOS] pater eius rediit an nōn. [GETA] nondum. [DĀUOS] quid. senem	
quoad exspectatis uostrum. [GETA] nōn certum scio,	
sed epistulam ab eō adlatam esse audiui modo	
et ad portitores esse delatam: hanc petam.
[DĀUOS] numquid, geta, aliud mē uis. [GETA] ut bene sit tibi.	
puer, heus. nemon hoc prodit. cape, da hoc dorciō.	

[ANTIPO] adeon rem redisse ut quī mī cōnsultum optume uelit esse,
phaedria, patrem ut extimescam ubi in mentem eius aduenti uenit.	
quod ni fuissem incogitāns, ita eum exspectarem ut par fuit.
[PAEDRIA] quid istuc est. [ANTIPO] rogitās, quī tam audacis facinoris mihi cōnscius sis.
quod utinam ne phormioni id suadere in mentem incidisset	
neu mē cupidum eō inpulisset, quod mihi principiumst mali.	
nōn potitus essem: fuisset tum illos mī aegrē aliquot dies,	
at nōn cotidiana cura haec angeret animum, [PAEDRIA] audiō.
[ANTIPO] dum exspectō quam mox ueniat quī adimat hanc mī cōnsuetudinem.
[PAEDRIA] aliis quia defit quod amant aegrest: tibi quia superest dolet:
amore abundās, antiphō.	
nam tua quidem hercle certō uīta haec expetenda optandaque est.	
ita mē dī bene ament ut mihi liceat tam diu quod amō frui,
iam depecisci morte cupiō: tū conicitō cetera,	
quid ego ex hac inopia nunc capiam et quid tū ex ista cōpia,	
ut ne addam quod sine sumptu ingenuam, liberalem nactus es,	
quod habes, ita ut uoluisti, uxōrem sine mala fama palam:	
beatus, ni unum desit, animus quī modeste istaec ferat.
quod sī tibi rēs sit cum eō lenone quō mihist tum sentias.	
ita plērīque ingeniō sumus omnēs: nostri nosmet paenitet.	
[ANTIPO] at tū mihi contra nunc uidere fortunatus, phaedria,
quoi dē integrō est potestas etiam cōnsulendi quid uelis:	
retinere amare amittere: ego in eum incidi īnfelix locum
ut neque mihi eius sit amittendi nec retinendi cōpia.	
sed quid hoc est. uideon ego getam currentem huc aduenire.	
is est ipsus. ei, timeō miser quam hic mihi nunc nuntiet rem.	
geta antiphō phaedria	
[GETA] nullus es, geta, nisi iam aliquod tibi cōnsilium celere reperis,	
ita nunc inparatum subitō tanta tē inpendent mala:
quae neque uti deuitem sciō neque quō modo mē inde extraham,	
quae sī nōn astu prouidentur mē aut erum pessum dabunt:ā
nam nōn potest celari nostra diutius iam audacia.
[ANTIPO] quid illic commotus uenit.
[GETA] tum temporis mihi punctum ad hanc rem est: erus adest. [ANTIPO] quid illuc malist.
[GETA] quod quom audierit, quod eiius remedium inueniam iracundiae.
loquarne. incendam: taceam. īnstigem: purgem mē. laterem lauem.	
heu mē miserum. quom mihi paueo, tum antiphō mē excruciat animi:	
eius mē miseret, ei nunc timeo, is nunc mē retinet: nam absque eō esset,	
rēctē ego mihi uidissem et senis essem ultus iracundiam:	
aliquid conuasassem atque hinc mē conicerem protinam in pedes.
[ANTIPO] quam hic fugam aut furtum parat.
[GETA] sed ubi antiphonem reperiam, aut qua quaerere īnsistam uia.	
[PAEDRIA] tē nominat. [ANTIPO] nescioquod magnum hoc nuntiō exspectō malum. [PAEDRIA] āh
sanus es. [GETA] domum ire pergam: ibi plurimumst.	
[PAEDRIA] reuocemus hominem. [ANTIPO] sta ilicō. [GETA] hem
satis prō imperio, quisquis es. [ANTIPO] geta. [GETA] ipsest quem uolui obuiam.
[ANTIPO] cedō quid portās, obsecrō. atque id, sī potes, uerbō expedi.
[GETA] faciam. [ANTIPO] eloquere. [GETA] modo apud portum . . [ANTIPO] meumne. [GETA] intellexti. [ANTIPO] occidi. [PAEDRIA] hem . .
[ANTIPO] quid agam. [PAEDRIA] quid ais. [GETA] huiius patrem uidisse mē et patruom tuom.
[ANTIPO] nam quod ego huic nunc subitō exitiō remedium inueniam miser.
quod sī eō meae fortunae redeunt, phanium, abs tē ut distrahar,	
nullast mihi uīta expetenda. [GETA] ergō istaec quom ita sunt, antipho,	
tantō mage tē aduigilare aequomst: fortis fortuna adiuuat.	
[ANTIPO] nōn sum apudme.[GETA] atquī opus est nunc quom maxume ut sis, antiphō:
nam sī sēnserit tē timidum pater esse, arbitrabitur
commeruisse culpam. [PAEDRIA] hoc uerumst. [ANTIPO] nōn possum inmutarier.
[GETA] quid faceres sī aliud quid grauius tibi nunc faciundum foret.	
[ANTIPO] quom hoc nōn possum, illud minus possem. [GETA] hoc nīl est, phaedria: ilicet.
quid hic conterimus operam frustra. quīn abeo. [PAEDRIA] et quidem ego. [ANTIPO] obsecrō,
quid sī adsimulo. satinest. [GETA] garris. [ANTIPO] uoltum contemplamini: em
satine sic est. [GETA] nōn. [ANTIPO] quid sī sic. [GETA] propemodum. [ANTIPO] quid sic. [GETA] sat est:
em istuc serua: et uerbum uerbo, par pari ut respondeās,	
ne tē iratus suis saeuidicis dictis protelet. [ANTIPO] sciō.
[GETA] ui coactum tē esse inuitum. [PAEDRIA] lege, iudiciō. [GETA] tenes.
sed hic quis est senex quem uideō in ultima platea. ipsus est.
[ANTIPO] nōn possum adesse. [GETA] āh quid agis. quō abis antipho.
mane {inquam}. [ANTIPO] egomet mē noui et peccatum meum:
uōbīs commendō phanium et uītam meam.—	
[PAEDRIA] geta, quid nunc fiet. [GETA] tū iam litis audies:
ego plectar pendēns nisi quid mē fefellerit.
sed quod modo hic nōs antiphonem monuimus,	
id nosmet ipsos facere oportet, phaedria.	
[PAEDRIA] aufer mī oportet: quīn tū quid faciam impera.
[GETA] meministin ōlim ut fuerit uostra oratio	
in re incipiunda ad defendendam noxiam,
iustam illam causam facilem uincibilem optumam.	
[PAEDRIA] memini. [GETA] em nunc ipsast opus ea aut, siquid potest,
meliore et callidiore. [PAEDRIA] fiet sedulō.
[GETA] nunc prior aditō tū, ego in īnsidiis hic ero	
succenturiatus, siquid deficias. [PAEDRIA] age.

[DEMIPO] itane tandem uxōrem duxit antiphō iniussu meo.
nec meum imperium—ac mittō imperium—, nōn simultatem meam	
reuereri saltem. nōn pudere. ō facinus audax, ō geta	
monitor. [GETA] uix tandem. [DEMIPO] quid mihi dicent aut quam causam reperient.
demiror. [GETA] atquī reperiam: aliud cura. [DEMIPO] an hoc dicet mihi:
inuitus fēcī. lex coegit. audio, fateor. [GETA] places.	
[DEMIPO] uerum scientem, tacitum causam tradere aduorsariis,
etiamne id lex coegit. [PAEDRIA] illud durum. [GETA] ego expediam: sine.
[DEMIPO] incertumst quid agam, quia praeter spem atque incredibile hoc mī optigit:
ita sum irritatus animum ut nequeam ad cogitandum īnstituere.
quam ob rem omnis, quom secundae rēs sunt maxume, tum maxume	
meditari sēcum oportet quō pactō aduorsam aerumnam ferant,	
pericla damna exsilia: peregre rediēns semper cogitet	
aut fili peccatum aut uxoris mortem aut morbum filiae	
communia esse haec, fieri posse, ut ne quid animō sit nouom:
quidquid praeter spem eueniat, omne id deputare esse in lucrō.	
[GETA] ō phaedria, incredibilest quantum erum ante eō sapientia	
meditata mihi sunt omniā mea incommoda erus sī redierit.	
molendum esse in pistrino, uapulandum: habendae compedes,	
opus ruri faciundum, hōrum nīl quicquam accidet animō nouom.
quidquid praeter spem eueniet, omne id deputabō esse in lucrō.	
sed quid cessas hominem adire et blande in principiō adloqui.	
[DEMIPO] phaedriam mei fratris uideō fīlium mī ire obuiam.
[PAEDRIA] mī patrue, salue. [DEMIPO] salue: sed ubist antipho.
[PAEDRIA] saluom uenire . . [DEMIPO] crēdō: hoc responde mihi.
[PAEDRIA] ualet, hic est: sed satin omnia ex sententia.
[DEMIPO] uellem quidem. [PAEDRIA] quid istuc est. [DEMIPO] rogitās, phaedria.
bonas mē absente hic cōnfecistis nuptias.	
[PAEDRIA] ehō an id suscēnses nunc illī. [GETA] artificem probum.
[DEMIPO] egon illī nōn suscēnseam. ipsum gestiō
dari mī in cōnspectum, nunc sua culpa ut sciat	
lenem patrem illum factum mē esse acerrimum.	
[PAEDRIA] atquī nīl fecit, patrue, quod suscēnseas.
[DEMIPO] ecce autem similia omnia. omnēs congruont:
unum quom noris omnis noris. [PAEDRIA] haud itast.
[DEMIPO] hic in noxast, ille ad defendundam causam adest:
quom illest, hic praestost: tradunt operas mutuas.	
[GETA] probe hōrum facta inprudēns depinxit senex.	
[DEMIPO] nam ni haec ita essent, cum illō haud stares, phaedria.
[PAEDRIA] sī est, patrue, culpam ut antiphō in sē admiserit,
ex qua re minus rei foret aut famae temperāns,	
nōn causam dicō quīn quod meritus sit ferat.	
sed siquis forte malitia fretus sua	
īnsidias nostrae fecit adulēscentiae	
ac uicit, nostran culpa east an iudicum,
quī saepe propter inuidiam adimunt diuiti	
aut propter misericordiam addunt pauperi.	
[GETA] ni nossem causam, crederem uera hunc loqui.	
[DEMIPO] an quisquam iudex est quī possit noscere
tua iusta, ubi tute uerbum nōn respondeās,
ita ut ille fecit. [PAEDRIA] functus adulēscentulist
officium liberalis: postquam ad iudices	
uentumst, nōn potuit cogitata proloqui:	
ita eum tum timidum ibi obstupefecit pudor.	
[GETA] laudō hunc, sed cessō adire quam prīmum senem.
ere, salue: saluom tē aduenisse gaudeō. [DEMIPO] oh
bone custōs, salue, columen uerō familiae,	
quoi commendaui fīlium hinc abiēns meum.	
[GETA] iamdudum tē omnis nōs accusare audio	
inmeritō et mē omnium horunc inmeritissimō.
nam quid mē in hac re facere uoluisti tibi.	
seruom hominem causam orare leges nōn sinunt	
neque testimoni dictiost. [DEMIPO] mittō omnia:
dō istuc inprudēns timuit adulescēns: sino	
tū seruoss: uerum sī cognata est maxume,
nōn fuit necessum habere: sed id quod lex iubet,	
dotem daretis, quaereret alium uirum.	
qua ratione inopem potius ducebat domum.	
[GETA] nōn ratio, uerum argentum deerat. [DEMIPO] sumeret
alicunde. [GETA] alicunde. nīl est dictu facilius.
[DEMIPO] postremō sī nullō aliō pacto, fenore.
[GETA] hui dixti pulchre. siquidem quisquam crederet	
tē uiuō. [DEMIPO] nōn, nōn sic futurumst: nōn potest.
egon illam cum illō ut patiar nuptam unum diem.	
nīl suaue meritumst. hominem conmōnstrarier
mihi istum uolō aut ubi habitet demōnstrarier.	
[GETA] nemp phormionem. [DEMIPO] istum patronum mulieris.
[GETA] iam faxō hic aderit. [DEMIPO] antiphō ubi nunc est. [GETA] foris.
[DEMIPO] abi, phaedria, eum require atque huc adduce. [PAEDRIA] eō:
recta uia quidem—illuc. [GETA] nempe ad pamphilam.
[DEMIPO] ego deos penatis hinc salutatum domum
deuortar: inde ibō ad forum atque aliquos mihi	
amicos aduocabō ad hanc rem quī adsient,	
ut ne inparatus sim sī ueniat phormio	

[PORMIO] itane patris ais aduentum ueritum hinc abiisse. [GETA] admodum.
[PORMIO] phanium relictam solam. [GETA] sic. [PORMIO] et iratum senem.
[GETA] oppidō. [PORMIO] ad tē summa solum, phormio, rerum redit:
tute hoc intristi: tibi omnest exedendum: accingere.	
[GETA] obsecrō tē. [PORMIO] sī rogabit . . [GETA] in tē spes est. [PORMIO] eccere
quid sī reddet. [GETA] tū inpulisti. [PORMIO] sic opinor. [GETA] subueni.
[PORMIO] cedō senem: iam īnstructa sunt mī in corde cōnsilia omnia.
[GETA] quid ages. [PORMIO] quid uis nisi uti maneat phanium atque ex crimine hoc
antiphonem eripiam atque in mē omnem iram deriuem senis.	
[GETA] ō uir fortiss atque amicus. uerum hoc saepe, phormio,	
uereor, ne istaec fortitudō in neruom erumpat denique. [PORMIO] āh
nōn ita est: factumst perīclum, iam pedum uisast uia.	
quot mē cēnses homines iam deuerberasse usque ad necem,	
hospites, tum ciuis. quō mage noui, tantō saepius.	
cedō dum, enumquam iniuriarum audisti mihi scriptam dicam.	
[GETA] quī istuc. [PORMIO] quia nōn rete accipitri tennitur neque miluo,
quī male faciunt nōbīs: illis quī nīl faciunt tennitur,	
quia enim in illis fructus est, in illis opera luditur.	
aliis aliundest perīclum unde aliquid abradi potest:	
mihi sciunt nīl esse. dīcēs ducent damnatum domum:	
alere nolunt hominem edacem et sapiunt mea sententia,
prō maleficiō sī beneficium summum nolunt reddere.	
[GETA] nōn potest satis prō meritō ab illō tibi referri gratia.	
[PORMIO] immō enim nēmō satis prō meritō grātiam regi refert.
ten asymbolum uenire unctum atque lautum ē balineis,	
otiosum ab animo, quom ille et cura et sumptu absumitur.
dum tibi fit quod placeat, ille ringitur: tū rideās,	
prior bibās, prior decumbas: cena dubia apponitur.	
[GETA] quid istuc uerbist. [PORMIO] ubi tū dubites quid sumas potissimum.
haec quom rationem ineas quam sint suauia et quam cara sint,	
ea quī praebet, nōn tū hunc habeas plane praesentem deum.
[GETA] senex adest: uide quid agas: prima coitiost acerrima.	
sī eam sustinueris, postilla iam ut lubet ludas licet.	

[DEMIPO] enumquam quoiquam contumeliosius
audistis factam iniuriam quam haec est mihi.	
adeste quaesō. [GETA] iratus est. [PORMIO] quīn tū hoc age:
iam ego hunc agitabō. prō deum inmortalium,	
negat phanium esse hanc sibi cognatam demipho.	
hanc demiphō negat esse cognatam. [GETA] negat.	
[PORMIO] neque eius patrem sē scire quī fuerit. [GETA] negat.
[DEMIPO] ipsum esse opinor dē quō agebam: sequimini.
[PORMIO] nec stilponem ipsum scire quī fuerit. [GETA] negat.
[PORMIO] quia egēns relictast misera, ignoratur parēns,
neglegitur ipsa: uide auaritia quid facit.	
[GETA] sī erum īnsimulabis malitiae male audies.	
[DEMIPO] ō audaciam. etiam mē ultrō accusatum aduenit.
[PORMIO] nam iam adulēscenti nīl est quod suscēnseam,
sī illum minus norat: quippe homō iam grandior,	
pauper, quoi opera uīta erat, ruri fere	
sē continebat: ibi agrum dē nostrō patre	
colendum habebat. saepe intereā mihi senex
narrabat sē hunc neglegere cognatum suom:	
at quem uirum. quem ego uiderim in uīta optumum.	
[GETA] uideas tē atque illum ut nārrās. [PORMIO] ins malam crucem.
nam ni ita eum existumassem, numquam tam grauis	
ob hanc inimicitias caperem in uostram familiam,
quam is aspernatur nunc tam inliberaliter.	
[GETA] pergin erō absenti male loqui, inpurissime.	
[PORMIO] dignum autem hoc illost. [GETA] ain tandem, carcer. [DEMIPO] geta.
[GETA] bonorum extortor, legum contortor. [DEMIPO] geta.
[PORMIO] responde. [GETA] quis homost. ehem. [DEMIPO] tace. [GETA] absenti tibi
tē indignas seque dignas contumelias	
numquam cessauit dīcere hodiē. [DEMIPO] desine.
adulescēns, prīmum abs tē hoc bona uenia peto,	
sī tibi placere potis est, mī ut respondeas:	
quem amicum tuom ais fuisse istum, explana mihi,
et quī cognatum mē sibi esse diceret.	
[PORMIO] proinde expiscare quasi nōn nosses. [DEMIPO] nossem. [PORMIO] ita.
[DEMIPO] ego mē negō: tū quī ais redige in memoriam.
[PORMIO] ehō tū, sobrinum tuom nōn noras. [DEMIPO] enicas.
dic nomen. [PORMIO] nomen. maxume. [DEMIPO] quid nunc taces.
[PORMIO] periī hercle, nomen perdidi. [DEMIPO] hem quid ais. [PORMIO] geta,
sī meministi id quod ōlim dictumst, subice. hem	
nōn dicō: quasi nōn nosses, temptatum aduenis.	
[DEMIPO] ego autem tempto. [GETA] stilpō. [PORMIO] atque adeō quid mea.
stilpost. [DEMIPO] quem dixti. [PORMIO] stilponem {inquam} noueras.
[DEMIPO] neque ego illum noram nec mihi cognatus fuit
quisquam istoc nomine. [PORMIO] itane. nōn tē hōrum pudet.
at sī talentum rem reliquisset decem,	
[DEMIPO] dī tibi malefaciant. [PORMIO] primus esses memoriter
progeniem uostram usque ab auō atque atauō proferēns.
[DEMIPO] ita ut dicis. ego tum quom aduenissem quī mihi
cognata ea esset dicerem: itidem tū face.	
cedō quī est cognata. [GETA] eu noster, rēctē. heus tū, caue.	
[PORMIO] dilucide expediui quibus mē oportuit
iudicibus: tum id sī falsum fuerat, fīlius
quor nōn refellit. [DEMIPO] fīlium nārrās mihi.
quoius dē stultitia dici ut dignumst nōn potest.	
[PORMIO] at tū quī sapiēns es magistratus adi
iudicium dē eadem causa iterum ut reddant tibi,	
quandoquidem solus regnas et soli licet
hic dē eadem causa bis iudicium adipiscier.	
[DEMIPO] etsi mihi facta iniuriast, uerum tamen
potius quam litis secter aut quam tē audiam,	
itidem ut cognata sī sit, id quod lex iubet	
dotis dare, abduce hanc, minas quinque accipe.
[PORMIO] hahahae, homō suauis. [DEMIPO] quid est. num iniquom postulo.
an ne hoc quidem ego adipiscar quod ius publicumst.	
[PORMIO] itan tandem, quaesō, itidem ut meretricem ubi abusus sis,
mercedem dare lex iubet ei atque amittere.	
an, ut nēquid turpe ciuis in sē admitteret
propter egestatem, proxumō iussast dari,	
ut cum unō aetatem degeret. quod tū uetas.	
[DEMIPO] ita, proxumō quidem: at nōs unde. aut quam ob rem. [PORMIO] ohe
actum aiunt ne agas. [DEMIPO] nōn agam. immō haud desinam
donec perfecerō hoc. [PORMIO] ineptis. [DEMIPO] sine modo.
[PORMIO] postremō tēcum nīl rei nōbīs, demipho, est:
tuos est damnatus gnatus, nōn tū: nam tua	
praeterierat iam ducendi aetas. [DEMIPO] omnia haec
illum putatō quae ego nunc dicō dīcere:	
aut quidem cum uxōre hac ipsum prohibebō domō.
[GETA] iratus est. [PORMIO] tū tē idem melius feceris.
[DEMIPO] itan es paratus facere mē aduorsum omnia,
īnfelix. [PORMIO] metuit hic nōs, tam etsi sedulō
dissimulat. [GETA] bene habent tibi principia. [PORMIO] quīn quod est
ferundum fers. tuis dignum factis feceris,
ut amici inter nōs simus. [DEMIPO] egon tuam expetam
amicitiam. aut tē uisum aut auditum uelim.	
[PORMIO] sī concordabis cum illa, habebis quae tuam
senectutem oblectet: respice aetatem tuam.	
[DEMIPO] tē oblectet, tibi habe. [PORMIO] minue uerō iram. [DEMIPO] hoc age:
satis iam uerborumst: nisi tū properas mulierem	
abducere, ego illam eiciam. dīxī, phormiō.	
[PORMIO] sī tū illam attigeris secus quam dignumst liberam
dicam tibi inpingam grandem. dīxī, demiphō.	
siquid opus fuerit, heus, domome.[GETA] intellegō.

[DEMIPO] quanta mē cura et sollicitudine adficit
gnātus, quī mē et sē hisce inpediuit nuptiis.	
neque mī in cōnspectum prodit, ut saltem sciam	
quid dē hac re dicat quidue sit sententiae.	
abi, uise redieritne iam an nondum domum.
[GETA] eō.— [DEMIPO] uidetis quō in locō rēs haec siet:
quid ago. dic, hegiō. [HEGIO] ego. cratinum cēnseo,
sī tibi uidetur. [DEMIPO] dic, cratine. [CRATINUS] mene uis.
[DEMIPO] tē. [CRATINUS] ego quae in rem tuam sint ea uelim facias. mihi
sic hoc uidetur: quod tē absente hic fīlius
egit, restitui in integrum aequomst et bonum,	
et id impetrabis. dīxī. [DEMIPO] dic nunc, hegiō.
he. ego sedulō hunc dixisse crēdō: uerum itast,	
quot homines tot sententiae: suos quoique mos.	
mihi nōn uidetur quod sit factum legibus
rescindi posse: et turpe inceptust. [DEMIPO] dic, critō.
cri. ego amplius deliberandum cēnseō:	
rēs magnast. [CRATINUS] numquid nōs uis. [DEMIPO] fecistis probe:
incertior sum multō quam dudum.— [GETA] negant	
redisse. [DEMIPO] frater est exspectandus mihi:
is quod mihi dederit dē hac re cōnsilium, id sequar.	
percontatum ibō ad portum, quoad sē recipiat.—	
[GETA] at ego antiphonem quaeram, ut quae acta hic sint sciat.	
sed eccum ipsum uideō in tempore huc sē recipere.

[ANTIPO] enimuero, antipho, multimodis cum istoc animō es uituperandus:
itane tē hinc abisse et uītam tuam tutandam aliis dedisse.	
aliōs tuam rem credidisti mage quam tete animum aduorsuros.	
nam, utut erant alia, illī certe quae nunc tibi domist cōnsuleres,	
nēquid propter tuam fidem decepta poteretur mali.	
quoius nunc miserae spes opesque sunt in tē unō omnēs sitae.
[GETA] et quidem, ere, nōs iamdudum hic tē absentem incusamus quī abieris.	
[ANTIPO] tē ipsum quaerebam. [GETA] sed ea causa nihilō mage defecimus.
[ANTIPO] loquere obsecrō, quonam in locō sunt rēs et fortunae meae.
numquid patrī subolet. [GETA] nīl etiam. [ANTIPO] ecquid speī porrost. [GETA] nesciō. [ANTIPO] āh.
[GETA] nisi phaedria haud cessauit prō tē eniti. [ANTIPO] nīl fecit noui.
[GETA] tum phormiō itidem in hac re ut in aliis strenuom hominem praebuit.	
[ANTIPO] quid is fecit. [GETA] cōnfutauit uerbis admodum iratum senem.
[ANTIPO] eu phormio. [GETA] ego quod potui porrō. [ANTIPO] mī geta, omnis uōs amō.
[GETA] sic habent principia sēsē ut dicō: adhuc tranquilla rēs est,	
mānsurusque patruom pater est dum huc adueniat. [ANTIPO] quid eum. [GETA] ut aibat,
dē eius cōnsiliō sēsē uelle facere quod ad hanc rem attinet.	
[ANTIPO] quantum metus est mihi uidere huc saluom nunc patruom, geta.
nam per eius unam, ut audio, aut uiuam aut moriar sententiam.	
[GETA] phaedria tibi adest. [ANTIPO] ubinam. [GETA] eccum ab sua palaestra exit foras.

[PAEDRIA] dorio,
audi obsecrō . . [DORIO] nōn audiō. [PAEDRIA] parumper . . [DORIO] quīn omitte mē.
[PAEDRIA] audi quod dicam. [DORIO] at enim taedet iam audire eadem miliēns.
[PAEDRIA] at nunc dicam quod lubenter audias. [DORIO] loquere, audiō.
[PAEDRIA] nōn queō tē exorare ut maneas triduom hoc. quō nunc abis.
[DORIO] mirabar sī tū mihi quicquam adferres noui. [ANTIPO] ei,
metuō lenonem nēquid . . [GETA] suō suat capiti. idem ego uereor.	
[PAEDRIA] nondum mihi crēdis. [DORIO] hariolare. [PAEDRIA] sin fidem do. [DORIO] fabulae.
[PAEDRIA] feneratum istuc beneficium pulchre tibi dīcēs. [DORIO] logi.
[PAEDRIA] crēde mī, gaudebis factō: uerum hercle hoc est. [DORIO] somnium.
[PAEDRIA] experire: nōn est longum. [DORIO] cantilenam eandem canis.
[PAEDRIA] tū mihi cognatus, tū parēns, tū amicus, tū . . [DORIO] garri modo.
[PAEDRIA] adeon ingeniō esse durō tē atque inexorabili
ut neque misericordia neque precibus molliri queas.	
[DORIO] adeon tē esse incogitantem atque inpudentem, phaedria,
mē ut phaleratis ducas dictis et meam ductes gratiis.
[ANTIPO] miseritumst. [PAEDRIA] ei, ueris uincor. [GETA] quam uterquest similis sui.
[PAEDRIA] neque antiphō alia quom occupatus esset sollicitudine,
tum hoc esse mihi obiectum malum. [ANTIPO] āh quid istuc est autem, phaedria.
[PAEDRIA] ō fortunatissime antiphō. [ANTIPO] egone. [PAEDRIA] quoi quod amas domist.
neque cum huiius modi umquam tibi usus uenit ut cōnflictares malō.
[ANTIPO] mihin domist. immō, id quod aiunt, auribus teneō lupum:
nam neque quō pactō ā mē amittam neque uti retineam sciō.	
[DORIO] ipsum istuc mihi in hoc est. [ANTIPO] heia ne parum lenō siēs.
numquid hic cōnfecit. [PAEDRIA] hicine. quod homō inhumanissimus,
pamphilam meam uendidit. [ANTIPO] quid. uendidit. [GETA] ain. uendidit.
[PAEDRIA] uendidit. [DORIO] quam indignum facinus, ancillam aere emptam suo.
[PAEDRIA] nequeō exorare ut mē maneat et cum illō ut mutet fidem
triduom hoc, dum id quod est promissum ab amicis argentum auferō.	
sī nōn tum dedero, unam praeterea horam ne oppertus siēs.	
[DORIO] optunde. [ANTIPO] haud longumst id quod orat: dorio, exoret sine.
idem hoc tibi, quod bonī promeritus fueris, conduplicauerit.	
[DORIO] uerba istaec sunt. [ANTIPO] pamphilamne hac urbe priuari sines.
tum praeterea horunc amōrem distrahi poterin pati.	
[DORIO] neque ego neque tū. [PAEDRIA] dī tibi omnēs id quod es dignus duint.
[DORIO] ego tē compluris aduorsum ingenium meum mēnsis tuli
pollicitantem et nīl ferentem, flentem: nunc contra omnia haec	
repperi quī det neque lacrumet: da locum melioribus.	
[ANTIPO] certe hercle, ego sī satis commemini, tibi quidem est ōlim dies,
quam ad dares huic, praestituta. [PAEDRIA] factum. [DORIO] num ego istuc nego.
[ANTIPO] iam ea praeteriit. [DORIO] nōn, uerum haec ei—antecessit. [ANTIPO] nōn pudet
uanitatis. [DORIO] minime, dum ob rem. [GETA] sterculinum. [PAEDRIA] dorio,
itane tandem facere oportet. [DORIO] sic sum: sī placeo, utere.
[ANTIPO] sicin hunc decipis. [DORIO] immō enimuero, antipho, hic mē decipit:
nam hic mē huiius modi scibat esse, ego hunc esse aliter credidi:	
iste mē fefellit, ego istī nihilō sum aliter ac fui.
sed utut haec sunt, tamen hoc faciam: cras mane argentum mihi	
miles dare sē dixit: sī mī prior tū attuleris, phaedria,	
mea lege utar, ut potior sit quī prior ad dandumst. uale.	

[PAEDRIA] quid faciam. unde ego nunc tam subitō huic argentum inueniam miser,
quoi minus nihilost. quod, hic sī pote fuisset exorarier
triduom hoc, promissum fuerat. [ANTIPO] itane hunc patiemur, geta,
fieri miserum, quī mē dudum ut dixti adiuerit comiter.	
quīn, quom opust, beneficium rursum ei experiemur reddere.	
[GETA] sciō equidem hoc esse aequom. [ANTIPO] age ergo, solus seruare hunc potes.
[GETA] quid faciam. [ANTIPO] inuenias argentum. [GETA] cupiō: sed id unde edoce.
[ANTIPO] pater adest hic. [GETA] sciō: sed quid tum. [ANTIPO] āh dictum sapienti sat est.
[GETA] itane. [ANTIPO] ita. [GETA] sane hercle pulchre suades: etiam tū hinc abis.
nōn triumpho, ex nuptiis tuis sī nīl nanciscor mali,	
ni etiamnunc mē huiius causa quaerere in malō iubeas crucem.	
[ANTIPO] uerum hic dicit. [PAEDRIA] quid. ego uōbīs, geta, alienus sum. [GETA] haud putō:
sed parumne est quod omnibus nunc nōbīs suscēnset senex,	
ni īnstigemus etiam ut nullus locus relinquatur preci.	
[PAEDRIA] alius ab oculis meis illam in ignotum abducet locum. hem
tum igitur, dum licet dumque adsum, loquimini mēcum, antipho,	
contemplaminime.[ANTIPO] quam ob rem. aut quidnam facturuss. cedō.
[PAEDRIA] quoquō hinc asportabitur terrarum, certumst persequi
aut perire. [GETA] dī bene uortant quod agas. pedetemptim tamen.	
[ANTIPO] uide siquid opis potes adferre huic. [GETA] siquid. quid. [ANTIPO] quaere obsecrō,
nēquid plus minusue faxit quod nōs post pigeat, geta.	
[GETA] quaerō.—saluos est, ut opinor: uerum enim metuō malum.
[ANTIPO] noli metuere: una tēcum bona mala tolerabimus.
[GETA] quantum opus est tibi argenti, loquere. [PAEDRIA] solae triginta minae.
[GETA] triginta. hui percarast, phaedria. [PAEDRIA] istaec uerō uilis est.
[GETA] age age, inuentas reddam. [PAEDRIA] ō lepidum. [GETA] aufer tē hinc. [PAEDRIA] iam opust. [GETA] iam feres:
sed opus est mihi phormionem ad hanc rem adiutorem dari.
[PAEDRIA] praestost: audacissime oneris quiduis inpone, ecferet:
solus est homō amicō amicus. [GETA] eamus ergō ad eum ocius.	
[ANTIPO] numquid est quod opera mea uōbīs opus sit. [GETA] nīl: uerum abi domum
et illam miseram, quam ego nunc intus sciō esse exanimatam metu,	
cōnsolare. cessas. [ANTIPO] nīl est aequē quod faciam lubēns.—
[PAEDRIA] qua uia istuc facies. [GETA] dicam in itinere: modo tē hinc amoue.

[DEMIPO] quid. qua profectus causa hinc es lemnum, chreme,
adduxtin tēcum filiam. [CREMES] nōn. [DEMIPO] quid ita nōn.
[CREMES] postquam uidet mē eius mater esse hic diutius,
simul autem nōn manebat aetas uirginis
meam neglegentiam: ipsam cum omnī familia	
ad mē profectam esse aibant. [DEMIPO] quid illī tam diu
quaesō igitur commorabare, ubi id audiueras.	
[CREMES] pol mē detinuit morbus. [DEMIPO] unde. aut quī. [CREMES] rogas.
senectus ipsast morbus. sed uenisse eās
saluas audiui ex nauta quī illās uexerat.	
[DEMIPO] quid gnatō optigerit mē absente audistin, chreme.
[CREMES] quod quidem mē factum cōnsili incertum facit.
nam hanc condicionem siquoi tulerō extrario,	
quō pactō aut unde mihi sit dicundum ordinest.
tē mihi fidelem esse aequē atque egomet sum mihi	
scibam. ille, sī mē alienus adfinem uolet,	
tacebit dum intercedet familiaritas:	
sin spreuerit mē, plus quam opus est scitō sciet.	
uereorque ne uxor aliqua hoc resciscat mea:
quod sī fit, ut mē excutiam atque egrediar domo	
id restat: nam ego meorum solus sum meus.	
[DEMIPO] sciō ita esse, et istaec mihi rēs sollicitudinist,
neque defetiscar usque adeō experirier	
donec tibi id quod pollicitus sum effecerō.

GETA DEMIPHō CHREMES

[GETA] ego hominem callidiorem uidi neminem	
quam phormionem. ueniō ad hominem ut dicerem	
argentum opus esse, et id quō pactō fieret.	
uixdum dimidium dixeram, intellexerat:	
gaudebat, mē laudabat, quaerebat senem,
dis gratias agebat tempus sibi dari	
ubi phaedriae esse ostenderet nihilō minus	
amicum sēsē quam antiphoni. hominem ad forum	
iussi opperiri: eō mē esse adducturum senem.	
sed eccum ipsum. quis est ulterior. attat phaedriae
pater uenit. sed quid pertimui autem belua.	
an quia quos fallam prō unō duō sunt mihi dati.	
commodius esse opinor duplici spe utier.	
petam hinc unde ā primō īnstiti: is sī dat, sat est:	
sī ab eō nīl fiet, tum hunc adoriar hospitem

[ANTIPO] exspectō quam mox recipiat sēsē geta.
sed patruom uideō cum patre astantem. ei mihi,	
quam timeō aduentus huiius quō inpellat patrem.	
[GETA] adibō hosce: ō noster chreme . . [CREMES] salue, geta.
[GETA] uenire saluom uolup est. [CREMES] crēdō. [GETA] quid agitur.
multa aduenienti, ut fit, noua hic. [CREMES] compluria.
[GETA] ita. dē antiphone audistin quae facta. [CREMES] omnia.
[GETA] tun dixeras huic. facinus indignum, chreme,	
sic circumiri. [CREMES] id cum hoc agebam commodum.
[GETA] nam hercle ego quoque id quidem agitāns mēcum sedulō
inueni, opinor, remedium huic rei. [CREMES] quid, geta.
[DEMIPO] quod remedium. [GETA] ut abii abs tē, fit forte obuiam
mihi phormiō. [CREMES] quī phormio. [DEMIPO] is quī istanc . . [CREMES] sciō.
[GETA] uisumst mihi ut eiius temptarem sententiam.	
prendō hominem solum: quor nōn, {inquam} phormio,
uides inter nōs sic haec potius cum bona	
ut componamus gratia quam cum mala.	
erus liberalis est et fugitāns litium:	
nam ceteri quidem hercle amici omnēs modo	
unō ore auctores fuere ut praecipitem hanc daret.
[ANTIPO] quid hic coeptat aut quō euadet hodiē. [GETA] an legibus
daturum poenas dīcēs sī illam eiecerit.	
iam id exploratumst: heia sudabis satis	
sī cum illō inceptas homine: ea eloquentiast.	
uerum pone esse uictum eum: at tandem tamen
nōn capitis eius rēs agitur sed pecuniae.	
postquam hominem his uerbis sentiō mollirier,	
soli sumus nunc hic {inquam}: ehō dic quid uis dari	
tibi in manum, ut erus his desistat litibus,	
haec hinc facessat, tū molestus ne siēs.
[ANTIPO] satin illī dī sunt propitii. [GETA] nam sat scio,
sī tū aliquam partem aequi bonique dixeris,	
ut est ille bonus uir, tria nōn commutabitis	
uerba hodiē inter uōs. [DEMIPO] quis tē istaec iussit loqui.
[CREMES] immō nōn potuit melius peruenirier
eō quō nōs uolumus. [ANTIPO] occidi. [DEMIPO] perge eloqui.
[GETA] ā primō homō īnsanibat. [CREMES] cedō quid postulat.
[GETA] quid. nimium: quantum libuit. [CREMES] dic. [GETA] sī quis daret
talentum magnum. [DEMIPO] immō malum hercle: ut nīl pudet.
[GETA] quod dīxī adeō ei: quaesō, quid sī filiam
suam unicam locaret. parui retulit	
nōn suscepisse: inuentast quae dotem petat.	
ut ad pauca redeam ac mittam illius ineptiās,	
haec denique eiius fuit postrema oratiō:	
ego inquit iam ā principiō amici filiam,
ita ut aequom fuerat, uolui uxōrem ducere:	
nam mihi ueniebat in mentem eius incommodum,	
in seruitutem pauperem ad ditem dari.	
sed mī opus erāt, ut aperte tibi nunc fabuler,	
aliquantulum quae adferret quī dissoluerem
quae debeō: et etiamnunc sī uolt demipho	
dare quantum ab hac accipiō quae spōnsast mihi,	
nullam mihi malim quam istanc uxōrem dari.	
[ANTIPO] utrum stultitia facere ego hunc an malitia
dicam, scientem an inprudentem, incertus sum.
[DEMIPO] quid sī animam debet. [GETA] ager oppositust pignori ob
decem minas inquit. [DEMIPO] age age, iam ducat: dabō.
[GETA] aediculae item sunt ob decem alias. [DEMIPO] oieï
nimiumst. [CREMES] ne clama: repetitō hasce ā mē decem.
[GETA] uxori emunda ancillulast: tum pluscula
supellectile opus est: opus est sumptu ad nuptias:	
his rebus pone sane inquit decem minas.	
[DEMIPO] sescentas perinde scribitō iam mihi dicas:
nīl dō. inpuratus mē ille ut etiam inrideat.	
[CREMES] quaesō, ego dabo, quiesce: tū modo fīlium
fac ut illam ducat nōs quam uolumus. [ANTIPO] ei mihi
geta, occidisti mē tuis fallaciis.	
[CREMES] mea causa eicitur: mē hoc est aequom amittere.
[GETA] quantum potest mē certiorem inquit face,	
sī illam dant, hanc ut mittam, ne incertus siem:
nam illī mihi dotem iam cōnstituerunt dare.	
[CREMES] iam accipiat: illis repudium renuntiet:
hanc ducat. [DEMIPO] quae quidem illī rēs uortat male.
[CREMES] opportune adeō argentum nunc mēcum attuli,
fructum quem lemni uxoris reddunt praedia:
ind sumam: uxori tibi opus esse dixerō.	

[ANTIPO] geta. [GETA] hem. [ANTIPO] quid egisti. [GETA] emunxi argentō senes.
[ANTIPO] satin est id. [GETA] nesciō hercle: tantum iussus sum.
[ANTIPO] eho, uerbero, aliud mihi respondes ac rogo.
[GETA] quid ergō nārrās. [ANTIPO] quid ego narrem. opera tua
ad restim miquidem rēs redit planissume.	
ut tequidem omnēs dī deaeque—superi īnferi—	
malis exemplis perdant. em siquid uelis,	
huic mandes, quod quidem rēctē curatum uelis.	
quid minus utibile fuit quam hoc ulcus tangere
aut nominare uxōrem. iniectast spes patrī	
posse illam extrudi. cedō nunc porrō: phormio	
dotem sī accipiet, uxor ducendast domum:	
quid fiet. [GETA] nōn enim ducet. [ANTIPO] noui. ceterum
quom argentum repetent, nostra causa scilicet
in neruom potius ibit. [GETA] nīl est, antipho,	
quīn male narrandō possit deprauarier:	
tū id quod bonist excerpis, dicis quod malist.	
audi nunc contra: iam sī argentum acceperit,	
ducendast uxor, ut ais, concedō tibi:
spatium quidem tandem apparandi nuptiās,	
uocandi sacruficandi dabitur paullulum.	
intereā amici quod polliciti sunt dabunt:	
inde iste reddet. [ANTIPO] quam ob rem. aut quid dicet. [GETA] rogas.
quot rēs postilla mōnstra euenerunt mihi.
intrō iit in aedis ater alienus canis:	
anguis per inpluuium decidit dē tegulis:	
gallina cecinit: interdixit hariolus:	
haruspex uetuit: ante brumam autem noui	
negoti incipere. quae causast iustissima.
haec fīent. [ANTIPO] ut modo fiant. [GETA] fīent: mē uide.
pater exit: abi, dic esse argentum phaedriae.	

[DEMIPO] quietus esto, {inquam}: ego curabō nēquid uerborum duit.
hoc temere numquam amittam ego ā mē quīn mihi testis adhibeam.	
quom dem, et quam ob rem dem commemorabō. [GETA] ut cautust ubi nīl opust.
[CREMES] atque ita opus factost: et matura, dum lubidō eadem haec manet:
nam sī altera illaec magis īnstabit, fors sit an nōs reiciat.	
[GETA] rem ipsam putasti. [DEMIPO] duc mē ad eum ergō. [GETA] nōn moror. [CREMES] ubi hoc egeris,
trānsitō ad uxōrem meam, ut conueniat hanc prius quam hinc abit.	
dicat eam dare nōs phormioni nuptum, ne suscēnseat:
et magis esse illum idoneum quī ipsi sit familiarior:	
nōs nostrō officiō nīl digressos esse: quantum is uoluerit,	
datum esse dotis. [DEMIPO] quid tua, malum, id refert. [CREMES] magni, demiphō.
nōn satis est tuom tē officium fecisse sī nōn id fama adprobat:	
uolō ipsius quoque uoluntate haec fieri, ne sē eiectam praedicet.
[DEMIPO] idem ego istuc facere possum. [CREMES] mulier mulieri mage conuenit.
[DEMIPO] rogabō. [CREMES] ubi illās nunc ego reperire possim cogitō.

[SOPRONA] quid agam. quem mī amicum inueniam misera. aut quoi cōnsilia haec referam.
aut unde auxilium petam.	
nam uereor era ne ob meum suasum indigne iniuria adficiatur:
ita patrem adulēscentis facta haec tolerare audiō uiolenter.	
[CREMES] nam quae haec anus est exanimata ā fratre quae egressast meo.
[SOPRONA] quod ut facerem egestas mē inpulit, quom scīrem īnfirmas nuptias	
hasce esse, ut id cōnsulerem, intereā uīta ut in tutō foret.	
[CREMES] certe edepol, nisi mē animus fallit aut parum prospiciunt oculi,
meae nutricem gnatae uideō. [SOPRONA] neque ille inuestigatur, [CREMES] quid ago.
[SOPRONA] quī est pater eius. [CREMES] adeō, maneō dum haec quae loquitur mage cognosco.
[SOPRONA] quodsi eum nunc reperire possim, nīl est quod uerear. [CREMES] east ipsa:
conloquar. [SOPRONA] quis hic loquitur. [CREMES] sophrona. [SOPRONA] et meum nomen nominat.
[CREMES] respice adme.[SOPRONA] dī obsecrō uōs, estne hic stilpo. [CREMES] nōn. [SOPRONA] negas.
[CREMES] concede hinc ā foribus paullum istorsum sodes, sophrona.
ne mē istoc posthāc nomine appellassis. [SOPRONA] quid. nōn obsecrō es	
quem semper tē esse dictitasti. [CREMES] st. [SOPRONA] quid hās metuis fores.
[CREMES] conclusam hic habeō uxōrem saeuam. uerum istoc dē nomine,
eō perperam ōlim dīxī ne uōs forte inprudentes foris
effuttiretis atque id porrō aliqua uxor mea rescisceret.	
[SOPRONA] em istoc pol nōs tē hic inuenire miserae numquam potuimus.	
[CREMES] ehō dic mihi quid rei tibist cum familia hac unde exis.
ubi illae sunt. [SOPRONA] miseram mē. [CREMES] hem quid est. uiuontne. [SOPRONA] uiuit gnāta.
matrem ipsam ex aegritudine hac miseram mors cōnsecutast.
[CREMES] male factum. [SOPRONA] ego autem, quae essem anus deserta egēns ignota,
ut potui nuptum uirginem locaui huic adulēscenti	
harum quī est dominus aedium. [CREMES] antiphonin. [SOPRONA] em istic ipsi.
[CREMES] quid. duasne uxores habet. [SOPRONA] au obsecrō, unam illequidem hanc solam.
[CREMES] quid illam alteram quae dicitur cognata. [SOPRONA] haec ergost. [CREMES] quid ais.
[SOPRONA] compositō factumst quō modo hanc amāns habere posset	
sine dote. [CREMES] dī uostram fidem, quam saepe forte temere
eueniunt quae nōn audeas optare. offendi adueniēns	
quicum uolebam et ut uolebam conlocatam amari:	
quod nōs ambō opere maxumō dabamus operam ut fieret,
sine nostra cura, maxuma sua cura solus fecit.	
[SOPRONA] nunc quid opus factō sit uide: pater adulēscentis uenit	
eumque animō iniquō hoc oppidō ferre aiunt. [CREMES] nīl periclist.
sed per deos atque homines meam esse hanc caue resciscat quisquam.	
[SOPRONA] nēmō ē mē scibit. [CREMES] sequere mē: intus cetera. audies.

[DEMIPO] nostrapte culpa facimus ut malis expediat esse,
dum nimium dici nōs bonos studemus et benignos.	
ita fugias ne praeter casam, quod aiunt. nonne id sat erat,	
accipere ab illō iniuriam. etiam argentumst ultrō obiectum,	
ut sit quī uiuat dum aliud aliquid flagiti cōnficiat.
[GETA] planissime. [DEMIPO] is nunc praemiumst quī recta praua faciunt.
[GETA] uerissime. [DEMIPO] ut stultissime quidem illī rem gesserimus.
[GETA] modo ut hoc cōnsiliō possiet discedi, ut istam ducat.	
[DEMIPO] etiamne id dubiumst. [GETA] haud sciō hercle, ut homost, an mutet animum.
[DEMIPO] hem mutet autem. [GETA] nesciō: uerum, sī forte, dicō.
[DEMIPO] ita faciam, ut frater cēnsuit, ut uxōrem eius huc adducam,
cum ista ut loquatur. tū, geta, abi prae, nuntia hanc uenturam.—	
[GETA] argentum inuentumst phaedriae: dē iurgiō siletur:	
prouisumst ne in praesentia haec hinc abeat: quid nunc porro.	
quid fiet. in eodem lutō haesitas: uorsuram solues,
geta: praesēns quod fuerat malum in diem abiit: plagae crescunt,	
nisi prospicis. nunc hinc domum ibō ac phanium edocebo	
nēquid uereatur phormionem aut eius orationem.	

[DEMIPO] agedum, ut soles, nausistratā, fac illa ut placetur nōbīs,
ut sua uoluntate id quod est faciundum faciat. [NAUSISTRATA] faciam.
[DEMIPO] pariter nunc opera mē adiuues ac re dudum opitulata es.
[NAUSISTRATA] factum uolō. ac pol minus queō uiri culpa quam mē dignumst.
[DEMIPO] quid autem. [NAUSISTRATA] quia pol mei patris bene parta indiligenter
tutatur: nam ex is praediis talenta argenti bina	
statim capiebat: uir uirō quid praestat. [DEMIPO] bina quaesō.
[NAUSISTRATA] ac rebus uilioribus multō tamen duō talenta. [DEMIPO] hui.
[NAUSISTRATA] quid haec uidentur. [DEMIPO] scilicet. [NAUSISTRATA] uirum mē natam uellem:
ego ostenderem, [DEMIPO] certō sciō. [NAUSISTRATA] quō pactō . . [DEMIPO] parce sodes,
ut possis cum illa, ne tē adulescēns mulier defetiget.	
[NAUSISTRATA] faciam ut iubes. sed meum uirum ex tē exire uideō. [CREMES] ehem demipho,
iam illī datumst argentum. [DEMIPO] curaui ilicō. [CREMES] nollem datum.
ei, uideō uxōrem: paene plus quam sat erat. [DEMIPO] quor nolles, chreme.
[CREMES] iam rēctē. [DEMIPO] quid tū. ecquid locutuss cum istac quam ob rem hanc ducimus.
[CREMES] trānsegi. [DEMIPO] quid ait tandem. [CREMES] abduci nōn potest. [DEMIPO] quī nōn potest.
[CREMES] quia uterque utrique est cordī. [DEMIPO] quid istuc nostra. [CREMES] magni. praeterhac
cognatam comperi esse nōbīs. [DEMIPO] quid. deliras. [CREMES] sic erit.
nōn temere dicō: redii mēcum in memoriam. [DEMIPO] satin sanus es.
[NAUSISTRATA] au obsecrō, uide ne in cognatam pecces. [DEMIPO] nōn est. [CREMES] ne nega:
patrīs nomen aliud dictum est: hoc tū errasti. [DEMIPO] nōn norat patrem.
[CREMES] norat. [DEMIPO] quor aliud dixit. [CREMES] numquamne hodiē concedes mihi
neque intelleges. [DEMIPO] sī tū nīl nārrās. [CREMES] perdis. [NAUSISTRATA] miror quid hoc siet.
[DEMIPO] equidem hercle nesciō. [CREMES] uin scire. at ita mē seruet iuppiter,
ut propior illī quam ego sum ac tū homō nemost. [DEMIPO] dī uostram fidem,
eamus ad ipsam: una omnis nōs aut scire aut nescire hoc uolō. [CREMES] āh.
[DEMIPO] quid est. [CREMES] itan paruam mihi fidem esse apud tē. [DEMIPO] uin mē credere.
uin satis quaesitum mī istuc esse. age, fiat. quid illa filia	
amici nostri. quid futurumst. [CREMES] rēctē. [DEMIPO] hanc igitur mittimus.
[CREMES] quidnī. [DEMIPO] illa maneat. [CREMES] sic. [DEMIPO] ire igitur tibi licet, nausistrata.
 [NAUSISTRATA] sic pol commodius esse in omnis arbitror quam ut coeperās,
manere hanc: nam perliberalis uisast, quom uidi, mihi.—
[DEMIPO] quid istuc negotist. [CREMES] iamne operuit ostium. [DEMIPO] iam. [CREMES] ō iuppiter,
dī nōs respiciunt: gnātam inueni nuptam cum tuō filiō. [DEMIPO] hem
quō pactō potuit. [CREMES] nōn satis tutus est ad narrandum hic locus.
[DEMIPO] at tū intrō abi. [CREMES] heus ne filii quidem hoc nostri resciscant uolō.

[ANTIPHō laetus] sum, utut meae rēs sēsē habent, fratri optigisse quod uolt.
quam scitumst eius modi in animō parare cupiditates	
quās, quom rēs aduorsae sient, paullō mederi possis.	
hic simul argentum repperit, cura sēsē expediuit:	
ego nullō possum remediō mē euoluere ex his turbis	
quīn, sī hoc celetur, in metu, sin patefit, in probrō sim.
neque mē domum nunc reciperem ni mī esset spes ostenta	
huiusce habendae. sed ubinam getam inuenire possim, ut	
rogem quod tempus conueniundi patrīs mē capere iubeat.	

[PORMIO] argentum accepi (tradidi lenoni) (abduxi mulierem)
curaui propria ut phaedria poteretur: nam emissast manu.
nunc una mihi rēs etiam restat quae est cōnficiunda, otium	
ab senibus ad potandum ut habeam: nam aliquot hos sumam dies.	
[ANTIPO] sed phormiost. quid ais. [PORMIO] quid. [ANTIPO] quidnam nunc facturust phaedria.
quō pactō satietatem amoris ait sē uelle absumere.	
[PORMIO] uicissim partis tuas acturus est. [ANTIPO] quās. [PORMIO] ut fugitet patrem.
tē suas rogauit rursum ut ageres, causam ut prō sē diceres:	
nam potaturus est apud mē. ego mē ire senibus sunium	
dicam ad mercatum, ancillulam emptum dudum quam dixit geta:	
ne quom hic nōn uideant mē cōnficere credant argentum suom.	
sed ostium concrepuit abs tē. [ANTIPO] uide quis egreditur. [PORMIO] getast.

[GETA] ō fortuna, ō fors fortuna, quantis commoditatibus,	
quam subitō meō erō antiphoni ope uostra hunc onerastis diem.	
[ANTIPO] quidnam hic sibi uolt. [GETA] nosque amicos eius exonerastis metu.
sed ego nunc mihi cessō quī nōn umerum hunc onerō pallio	
atque hominem properō inuenire, ut haec quae contigerint sciat.
[ANTIPO] num tū intellegis quid hic narret. [PORMIO] num tū. [ANTIPO] nīl. [PORMIO] tantundem ego.
[GETA] ad lenonem hinc ire pergam: ibi nunc sunt. [ANTIPO] heus geta. [GETA] em tibi:
num mirum aut nouomst reuocari, cursum quom īnstiteris. [ANTIPO] geta.
[GETA] pergit hercle. numquam tū odiō tuō mē uinces. [ANTIPO] nōn manes.
[GETA] uapula. [ANTIPO] id quidem tibi iam fiet nisi resistis. uerberō.
[GETA] familiariorem oportet esse hunc: minitatur malum.	
sed isne est quem quaerō an nōn. ipsust, congredere actutum. [ANTIPO] quid est.
[GETA] ō omnium quantumst quī uiuont hominum homō ornatissime.	
nam sine controuorsia ab dis solus diligere, antiphō.	
[ANTIPO] ita uelim: sed quī istuc credam ita esse mihi dici uelim.
[GETA] satine est sī tē delibutum gaudiō reddo. [ANTIPO] enicas.
[PORMIO] quīn tū hinc pollicitationes aufer et quod fers cedō. [GETA] oh
tū quoque aderās, phormio. [PORMIO] aderam. sed tū cessas. [GETA] accipe, em:
ut modo argentum tibi dedimus apud forum, recta domum	
sumus profecti: intereā mittit erus mē ad uxōrem tuam.
[ANTIPO] quam ob rem. [GETA] omittō proloqui: nam nīl ad hanc rem est, antiphō.
ubi in gynaeceum ire occipio, puer ad mē adcurrit mida,	
pone reprendit pallio, resupinat: respicio, rogo	
quam ob rem retineat mē: ait esse uetitum intrō ad eram accedere.	
sophrona modo fratrem huc inquit senis introduxit chremem
eumque nunc esse intus cum illis. hoc ubi ego audiui, ad fores	
suspēnsō gradu placide ire perrexi accessi astiti,	
animam compressi, aurem admoui: ita animum coepi attendere,	
hoc modo sermonem captāns. [PORMIO] eu geta. [GETA] hic pulcherrimum
facinus audiui: itaque paene hercle exclamaui gaudiō.
[ANTIPO] quod. [GETA] quodnam arbitrare. [ANTIPO] nesciō. [GETA] atquī mirificissimum:
patruos tuos est pater inuentus phaniō uxori tuae. [ANTIPO] hem
quid ais. [GETA] cum eius cōnsueuit ōlim matre in lemnō clanculum.	
[PORMIO] somnium. utine haec ignoraret suom patrem. [GETA] aliquid credito,
phormio, esse causae. sed cēnsen mē potuisse omnia
intellegere extra ostium intus quae inter sēsē ipsi egerint.	
[ANTIPO] atque ego quoque inaudiui illam fabulam. [GETA] immō etiam dabō
quō mage credas: patruos intereā inde huc egreditur foras:	
haud multō post cum patre idem recipit sē intrō denuō:	
ait uterque tibi potestatem eius adhibendae dari.
denique ego sum missus tē ut requirerem atque adducerem. [ANTIPO] em
quīn ergō rape mē: quid cessas. [GETA] fecerō. [ANTIPO] heus phormio,
uale. [PORMIO] uale, antiphō. bene, ita mē dī ament, factum: gaudeō.

[PHORMIO] tantam fortunam dē inprouisō esse his datam.
summa eludendi occasiost mihi nunc senes
et phaedriae curam adimere argentariam,	
ne quoiquam suorum aequalium supplex siet.	
nam idem hoc argentum, ita ut datumst, ingratiis	
ei datum erit: hoc quī cogam re ipsa repperi.	
nunc gestus mihi uoltusque est capiundus nouos.
sed hinc concedam in angiportum hoc proxumum,	
inde hisce ostendam mē, ubi erunt egressi foras.	
quō mē adsimularam ire ad mercatum, nōn eō.	

[DEMIPO] dis magnas meritō gratias habeō atque agō
quandō euenere haec nōbīs, frater, prospere.
quantum potest nunc conueniundust phormio,	
prius quam dilapidat nostras triginta minas	
ut auferamus. [PORMIO] demiphonem sī domist
uisam ut quod . . [DEMIPO] at nōs ad tē ibamus, phormiō.
[PORMIO] dē eadem hac fortasse causa. [DEMIPO] ita hercle. [PORMIO] credidi:
quid ad mē ibatis. [DEMIPO] ridiculum. [PORMIO] uerebamini
ne nōn id facerem quod recepissem semel.	
heus quanta quanta haec mea paupertas est, tamen	
adhuc curaui unum hoc quidem, ut mī esset fides.	
[CREMES] estne ita uti dīxī liberalis. [DEMIPO] oppidō.
[PORMIO] idque ad uōs ueniō nuntiatum, demipho,
paratum mē esse: ubi uoltis, uxōrem date.	
nam omnis posthabui mihi rēs, ita uti par fuit,	
postquam id tantō opere uōs uelle animum aduorteram.	
[DEMIPO] at hic dehortatus est mē ne illam tibi darem:
nam quī erit rumor populi inquit sī id feceris.	
ōlim quom honeste potuit, tum nōn est data:	
eam nunc extrudi turpest. ferme eadem omnia	
quae tute dudum coram mē incusaueras.	
[PORMIO] satis superbe inluditisme. [DEMIPO] quī. [PORMIO] rogas.
quia ne alteram quidem illam poterō ducere:	
nam quō redibō ore ad eam quam contempserim.	
[CREMES] tum autem antiphonem uideō ab sēsē amittere
inuitum eam inque. [DEMIPO] tum autem uideō fīlium
inuitum sane mulierem ab sē amittere.
sed trānsi sodes ad forum atque illud mihi	
argentum rursum iube rescribi, phormiō.	
[PORMIO] quodne ego discripsi porrō illis quibus debui.
[DEMIPO] quid igitur fiet. [PORMIO] sī uis mī uxōrem dare
quam despondisti, ducam: sin est ut uelis
manere illam apud tē, dos hic maneat, demiphō.	
nam nōn est aequom mē propter uōs decipi,	
quom ego uostri honoris causa repudium alterae	
remiserim, quae dotis tantundem dabat.	
[DEMIPO] ins hinc malam rem cum istac magnificentia,
fugitiue. etiamnunc crēdis tē ignorarier	
aut tua facta adeō. [PORMIO] irritor. [DEMIPO] tune hanc duceres
sī tibi daretur. [PORMIO] fac perīclum. [DEMIPO] ut fīlius
cum illa habitet apud tē, hoc uostrum cōnsilium fuit.	
[PORMIO] quaesō quid nārrās. [DEMIPO] quīn tū mī argentum cedō.
[PORMIO] immō uerō uxōrem tū cedō. [DEMIPO] in ius ambula.
in ius [PORMIO] enimuerō sī porrō esse odiosi pergitis . .
[DEMIPO] quid facies. [PORMIO] egone. uōs mē indotatis modo
patrocinari fortasse arbitramini:	
etiam dotatis soleō. [CREMES] quid id nostra. [PORMIO] nihil.
hic quandam noram quoius uir uxōrem [CREMES] hem. [DEMIPO] quid est.
[PORMIO] lemni habuit aliam, [CREMES] nullus sum. [PORMIO] ex qua filiam
suscepit: et eam clam educat. [CREMES] sepultus sum.
[PORMIO] haec adeō ego illī iam denarrabō. [CREMES] obsecrō,
ne facias. [PORMIO] oh tune is eras. [DEMIPO] ut ludos facit.
[CREMES] missum tē facimus. [PORMIO] fabulae. [CREMES] quid uis tibi.
argentum quod habes condonamus tē. [PORMIO] audiō.
quid uōs, malum, ergō mē sic ludificamini	
inepti uostra puerili sententia.	
nolō uolō: uolō nolō rursum: cape cedō:
quod dictum indictumst: quod modo erat ratum inritumst.	
[CREMES] quō pactō aut unde hic haec resciuit. [DEMIPO] nesciō:
nisi mē dixisse nemini certō sciō.	
[CREMES] mōnstri, ita mē dī ament, simile. [PORMIO] inieci scrupulum. [DEMIPO] hem
hicine ut ā nōbīs hoc tantum argenti auferat
tam aperte inridēns. emori hercle satius est.	
animō uirili praesentique ut sis para.	
uides peccatum tuom esse elatum foras	
neque iam id celare posse tē uxōrem tuam:	
nunc quod ipsa ex aliis auditura sit, chreme,
id nosmet indicare placabilius est.	
tum hunc inpuratum poterimus nostrō modo	
ulcisci. [PORMIO] attat nisi mī prospicio, haereō.
hi gladiatoriō animō ad mē adfectant uiam.	
[CREMES] at uereor ut placari possit. [DEMIPO] bonō animō es:
ego redigam uōs in grātiam, hoc fretus, chreme,	
quom ē mediō excessit unde haec susceptast tibi.	
[PORMIO] itan agitis mēcum. satis astute adgredimini.
nōn hercle ex re istius mē īnstigasti, demiphō.	
ain tū. ubi quae lubitum fuerit peregre feceris
neque huiius sis ueritus feminae primariae	
quīn nouō modo ei faceres contumeliam,	
uenias nunc precibus lautum peccatum tuom.	
hisce ego illam dictis ita tibi incēnsam dabo	
ut ne restinguas lacrumis sī exstillaueris.
[DEMIPO] malum quod istī dī deaeque omnēs duint.
tantane adfectum quemquam esse hominem audacia.	
nōn hoc publicitus scelus hinc asportarier	
in solas terras. [CREMES] in id redactus sum loci
ut quid agam cum illō nesciam prorsum. [DEMIPO] ego sciō:
in ius eamus. [PORMIO] in ius. huc, siquid lubet.
[CREMES] adsequere, retine dum ego huc seruos euocō.
[DEMIPO] enim nequeō solus: accurre. [PORMIO] una iniuriast
tēcum. [DEMIPO] lege agitō ergō. [PORMIO] alterast tēcum, chreme.
[CREMES] rape hunc. [PORMIO] sic agitis. enimuerō uocest opus:
nausistrata, exi. [CREMES] os opprime inpurum: uide
quantum ualet. [PORMIO] nausistrata. {inquam}. [DEMIPO] nōn taces.
[PORMIO] taceam. [DEMIPO] nisi sequitur, pugnos in uentrem ingere.
[PORMIO] uel oculum exclude: est ubi uōs ulciscar probe.

[NAUSISTRATA] quī nominat mē. hem quid istuc turbaest, obsecrō,
mī uir. [PORMIO] ehem quid nunc obstipuisti. [NAUSISTRATA] quis hic homost.
nōn mihi respondes. [PORMIO] hicine ut tibi respondeat,
quī hercle ubi sit nescit. [CREMES] caue istī quicquam creduas.
[PORMIO] abi, tange: sī nōn totus friget, mē enica.
[CREMES] nīl est. [NAUSISTRATA] quid ergo. quid istic nārrat. [PORMIO] iam scies:
ausculta. [CREMES] pergin credere. [NAUSISTRATA] quid ego obsecrō
huic credam, quī nīl dixit. [PORMIO] delirat miser
timore. [NAUSISTRATA] nōn pol temerest quod tū tam times.
[CREMES] egon timeo. [PORMIO] rēctē sane: quandō nīl times.
et hoc nīl est quod ego dico, tū narra. [DEMIPO] scelus,
tibi narret. [PORMIO] ohe tū, factumst abs tē sedulō
prō fratre. [NAUSISTRATA] mī uir, nōn mihi nārrās. [CREMES] at . . [NAUSISTRATA] quid at.
[CREMES] nōn opus est dictō. [PORMIO] tibi quidem: at scitō huic opust.
in lemnō [DEMIPO] hem quid ais. [CREMES] nōn taces. [PORMIO] clam tē [CREMES] ei mihi.
[PORMIO] uxōrem duxit. [NAUSISTRATA] mī homo, dī melius duint.
[PORMIO] sic factumst. [NAUSISTRATA] periī misera. [PORMIO] et inde filiam
suscepit iam unam, dum tū dormis. [CREMES] quid agimus.
 [NAUSISTRATA] prō dī inmortales, facinus miserandum et malum.
[PORMIO] hoc actumst. [NAUSISTRATA] an quicquam hodiest factum indignius.
quī mī, ubi ad uxores uentumst, tum fiunt senes.
demipho, tē appellō: nam cum hoc ipsō distaedet loqui:	
haecin erant itiones crebrae et mānsiones diutinae	
lemni. haecin erat ea quae nostros minuit fructus uilitas.	
[DEMIPO] ego, nausistrata, esse in hac re culpam meritum nōn negō:
sed ea quī sit ignoscenda. [PORMIO] uerba fiunt mortuō.
[DEMIPO] nam neque neglegentia tua neque odiō id fecit tuō.
uinolentus fere abhinc annos quindecim mulierculam	
eam compressit unde haec natast: neque postilla umquam attigit.	
ea mortem obiit, ē mediō abiit quī fuit in re hac scrupulus.	
quam ob rem tē oro, ut alia facta tua sunt, aequō animō hoc feras.
 [NAUSISTRATA] quid ego aequō animo. cupiō misera in hac re iam defungier:
sed quid sperem. aetate porrō minus peccaturum putem.	
iam tum erat senex, senectus sī uerecundos facit.	
an mea forma atque aetas nunc magis expetendast, demipho.	
quid mī hic adfers quam ob rem exspectem aut sperem porrō nōn fore.
[PORMIO] exsequias chremeti quibus est commodum ire, em tempus est.
sic dabō: age nunc, phormionem quī uolet lacessitō:	
faxō tali sum mactatum atque hic est īnfortuniō.	
redeat sane in grātiam iam: supplici satis est mihi.	
habet haec ei quod, dum uiuat, usque ad aurem ogganniat.
 [NAUSISTRATA] at meō meritō crēdō. quid ego nunc commemorem, demipho,
singulatim qualis ego in hunc fuerim. [DEMIPO] noui aequē omnia
tēcum. [NAUSISTRATA] meriton hoc meō uidetur factum. [DEMIPO] minime gentium.
uerum iam, quandō accusandō fieri īnfectum nōn potest,	
ignosce: orat cōnfitetur purgat: quid uis amplius.
[PORMIO] enimuerō prius quam haec dat ueniam, mihi prospiciam et phaedriae.
heus nausistrata, prius quam huic respondes temere, audi. [NAUSISTRATA] quid est.
[PORMIO] ego minas triginta per fallaciam ab illoc abstuli:
eās dedi tuō gnatō: is prō sua amica lenoni dedit.	
[CREMES] hem quid ais. [NAUSISTRATA] adeō hoc indignum tibi uidetur, fīlius
homō adulescēns sī habet unam amicam, tū uxores duas.	
nīl pudere. quō ore illum obiurgabis. responde mihi.	
[DEMIPO] faciet ut uoles. [NAUSISTRATA] immō ut meam iam scias sententiam,
neque ego ignoscō neque promittō quicquam neque respondeo	
prius quam gnātum uiderō: eius iudiciō permittō omnia:
quod is iubebit faciam. [PORMIO] mulier sapiēns es, nausistrata.
[NAUSISTRATA] satis tibin est. [PORMIO] immō uerō pulchre discedō et probe
et praeter spem. [NAUSISTRATA] tū tuom nomen dic quid est. [PORMIO] mihin. phormiō:
uostrae familiae hercle amicus et tuō summus phaedriae.	
[NAUSISTRATA] phormio, at ego ecastor posthāc tibi quod potero, quae uoles
faciamque et dicam. [PORMIO] benigne dicis. [NAUSISTRATA] pol meritumst tuom.
[PORMIO] uin prīmum hodiē facere quod ego gaudeam, nausistrata,
et quod tuō uirō oculi doleant. [NAUSISTRATA] cupiō. [PORMIO] mē ad cenam uoca.
[NAUSISTRATA] pol uerō uocō. [DEMIPO] eamus intrō hinc. [NAUSISTRATA] fiat. sed ubist phaedria
iudex noster. [PORMIO] iam hic faxō aderit. [CANTOR] uōs ualete et plaudite.

--------------------------------------------------------------------------------------------------------------

[HECYRA]

[PROLOGUS] hecyra est huic nomen fabulae. haec quom datast
nouā, nouom interuenit uitium et calamitas	
ut neque spectari neque cognosci potuerit:	
ita populus studiō stupidus in funambulo	
animum occuparat. nunc haec planest prō noua,
et is quī scripsit hanc ob eam rem noluit	
iterum referre ut iterum possit uendere.	
alias cognostis eiius: quaesō hanc noscite.	

[PROLOGUS] orator ad uōs ueniō ornatu prologi:
sinite exorator sim eodem ut iure uti senem
liceat quō iure sum usus adulēscentior,	
nouas quī exactas fēcī ut inueterascerent,	
ne cum poeta scriptura euanesceret.	
in is quās prīmum caecili didici nouas	
partim sum earum exactus, partim uix steti.
quia scibam dubiam fortunam esse scaenicam,	
spe incerta certum mihi laborem sustuli,	
easdem agere coepi ut ab eodem alias discerem	
nouās, studiose ne illum ab studiō abducerem.	
perfeci ut spectarentur: ubi sunt cognitae,
placitae sunt. ita poetam restitui in locum	
prope iam remmotum iniuria aduorsarium	
ab studiō atque ab labore atque arte musica.	
quod sī scripturam spreuissem in praesentia	
et in deterrendō uoluissem operam sumere,
ut in otiō esset potius quam in negotio,	
deterruissem facile ne alias scriberet.	
nunc quid petam mea causa aequō animō attendite.	
hecyram ad uōs refero, quam mihi per silentium	
numquam agere licitumst: ita eam oppressit calamitas.
eam calamitatem uostra intellegentia	
sedabit, sī erit adiutrix nostrae industriae.	
quom prīmum eam agere coepi, pugilum gloria	
funambuli eodem accessit exspectatio,	
comitum conuentus, strepitus, clamor mulierum
fecere ut ante tempus exirem foras.	
uetere in noua coepi uti cōnsuetudine	
in experiundō ut essem: referō denuō.	
primō actu placeō: quom intereā rumor uenit	
datum iri gladiatores, populus conuolat,
tumultuantur clamant, pugnant dē locō:	
ego intereā meum nōn potui tutari locum.	
nunc turba nulla est: otium et silentiumst:	
agendi tempus mihi datumst: uōbīs datur	
potestas condecorandi ludos scaenicos.
nolite sinere per uōs artem musicam	
recidere ad paucos: facite ut uostra auctoritas	
meae auctoritati fautrix adiutrixque sit.	
sī numquam auare pretium statui arti meae	
et eum esse quaestum in animum induxi maxumum
quam maxume seruire uostris commodis,	
sinite impetrare mē, quī in tutelam meam	
studium suom et sē in uostram commisit fidem,	
ne eum circumuentum inique iniqui inrideant.	
mea causa causam accipite et date silentium,
ut lubeat scribere aliis mihique ut discere	
nouas expediat posthāc pretiō emptas meō.

[PILOTIS] per pol quam paucos reperias meretricibus
fidelis euenire amatores, syra.	
uel hic pampilus iurabat quotiēns bacchidi,
quam sancte, uti quiuis facile posset credere,	
numquam illa uiua ducturum uxōrem domum.	
em duxit. [SURA] ergō proptereā tē sedulō
et moneō et hortor ne quoiusquam misereat,	
quīn spolies mutiles laceres quemque nacta sis.
[PILOTIS] utine eximium neminem habeam. [SURA] neminem:
nam nēmō illōrum quisquam, scito, ad tē uenit	
quīn ita paret sēsē abs tē ut blanditiis suis	
quam minimō pretiō suam uoluptatem expleat.	
hiscin tū amabō nōn contra īnsidiabere.
[PILOTIS] tamen pol eandem iniuriumst esse omnibus.
[SURA] iniurium autem est ulcisci aduorsariōs,	
aut qua uia tē captent eadem ipsos capi.	
eheu mē miseram, quor nōn aut istaec mihi	
aetas et formast aut tibi haec sententia.

[PARMENO] senex sī quaeret mē, modo isse dicito	
ad portum percontatum aduentum pamphili.	
audin quid dicam, scirte. sī quaeret mē, uti	
tum dicas: sī nōn quaeret, nullus dixeris,	
alias ut uti possim causa hac integra.
sed uideon ego philotium. unde haec aduenit.	
philotis, salue multum. [PILOTIS] ō salue, parmenō.
[SURA] salue mecastor, parmenō. [PARMENO] et tū edepol, syra.	
dic mī, ubi, philotis, tē oblectasti tam diu.	
[PILOTIS] minime equidem mē oblectaui, quae cum milite
corinthum hinc sum profecta inhumanissimō:	
biennium ibi perpetuom misera illum tuli.	
[PARMENO] edepol tē desiderium athenarum arbitror,	
philotium, cepisse saepe et tē tuom	
cōnsilium contempsisse. [PILOTIS] nōn dici potest
quam cupida eram huc redeundi, abeundi ā milite	
uosque hic uidendi, antiqua ut cōnsuetudine	
agitarem inter uōs libere conuiuium.	
nam illic haud licebat nisi praefinitō loqui	
quae illī placerent. [PARMENO] haud opinor commode
finem statuisse orationi militem.	
[PILOTIS] sed quid hoc negotist. modo quae narrauit mihi
hic intus bacchis. quod ego numquam credidi	
fore, ut ille hac uiua posset animum inducere	
uxōrem habere. [PARMENO] habere autem. [PILOTIS] ehō tū, an nōn habet.
[PARMENO] habet, sed firmae haec uereor ut sint nūptiae.	
[PILOTIS] ita dī deaeque faxint, sī in rem est bacchidis.
sed quī istuc credam ita esse dic mihi, parmenō.	
[PARMENO] nōn est opus prolatō hoc: percontarier	
desiste. [PILOTIS] nempe ea causa ut ne id fiat palam.
ita mē dī amabunt, haud proptereā tē rogo,	
uti hoc proferam, sed ut tacita mēcum gaudeam.	
[PARMENO] numquam tam dīcēs commode ut tergum meum	
tuam in fidem committam. [PILOTIS] āh noli, parmenō:
quasi tū nōn multō malis narrare hoc mihi
quam ego quae percontor scire. [PARMENO] uera haec praedicat	
et illud mihi uitiumst maxumum. sī mihi fidem	
das tē tacituram, dicam. [PILOTIS] ad ingenium redis.
fidem dō: loquere. [PARMENO] ausculta. [PILOTIS] istic sum. [PARMENO] hanc bacchidem
amabat ut quom maxume tum pampilus
quom pater uxōrem ut ducat orare occipit	
et haec communia omnium quae sunt patrum,	
sēsē senem esse dīcere, illum autem unicum:	
praesidium uelle sē senectuti suae.	
ill primō sē negare: sed postquam acrius
pater īnstat, fecit animi ut incertus foret	
pudorin anne amori obsequeretur magis.	
tundendō atque odiō denique effecit senex:	
despondit ei gnātam huiius uicini proxumi.	
usque illud uisum est pampilō ne utiquam graue
donec iam in ipsis nuptiis, postquam uidet	
paratas nec moram ullam quīn ducat dari,	
ibi demum ita aegrē tulit ut ipsam bacchidem,	
sī adesset, crēdō ibi eiius commiseresceret.	
ubiquomque datum erat spatium solitudinis
ut conloqui mēcum una posset: parmeno,	
periī, quid ego egi. in quod mē conieci malum.	
nōn poterō ferre hoc, parmenō: periī miser.	
[PILOTIS] at tē dī deaeque perduint cum istoc odio, lache.
[PARMENO] ut ad pauca redeam, uxōrem deducit domum.
nocte illa prima uirginem nōn attigit:	
quae cōnsecutast nox eam, nihilō magis.	
[PILOTIS] quid ais. cum uirgine una adulescēns cubuerit
plus potus, sēsē illa abstinere ut potuerit.	
nōn ueri simile dicis neque uerum arbitror.
[PARMENO] crēdō ita uideri tibi. nam nēmō ad tē uenit	
nisi cupiēns tui: ille inuitus illam duxerat.	
[PILOTIS] quid deinde fit. [PARMENO] diēbus sane pauculis
post pampilus mē solum seducit foras	
narratque ut uirgō ab sē integra etiam tum siet,
seque ante quam eam uxōrem duxisset domum,	
sperasse eās tolerare posse nuptias.	
sed quam decrerim mē nōn posse diutius	
habere, eam ludibriō haberi, parmeno,	
quīn integram itidem reddam, ut accepi ab suis,
neque honestum mihi neque utile ipsi uirginist.	
[PILOTIS] pium ac pudicum ingenium nārrās pamphili.
[PARMENO] hoc ego proferre incommodum mī esse arbitror:	
reddi patrī autem, quoi tū nīl dicas uiti,	
superbumst. sed illam spero, ubi hoc cognouerit
nōn posse sē mēcum esse, abituram denique.	
[PILOTIS] quid intereā. ibatne ad bacchidem. [PARMENO] cotidie.
sed ut fit, postquam hunc alienum ab sēsē uidet,	
maligna multō et mage procax facta ilicō est.	
[PILOTIS] nōn edepol mirum. [PARMENO] atque ea rēs multō maxume
diiunxit illum ab illa, postquam et ipse sē	
et illam et hanc quae domi erat cognouit satis,	
ad exemplum ambarum mōrēs earum existimāns.	
haec, ita uti liberali esse ingeniō decet,	
pudēns modesta incommoda atque iniurias
uiri omnis ferre et tegere contumelias.	
hic animus partim uxoris misericordia	
deuinctus, partim uictus huiius iniuriis	
paullatim elapsust bacchidi atque huc trānstulit	
amōrem, postquam par ingenium nactus est.
intereā in imbrō moritur cognatus senex	
horunc: ea ad hos redibat lege hereditas.	
eō amantem inuitum pamphilum extrudit pater.	
reliquit cum matre hic uxōrem: nam senex	
rus abdidit sē, huc rarō in urbem commeat.
[PILOTIS] quid adhuc habent īnfirmitatis nūptiae.
[PARMENO] nunc audies. primō dies complusculos	
bene conuenibat sane inter eās. interim	
miris modis odisse coepit sostratam:	
neque lites ullae inter eās, postulatiō
numquam. [PILOTIS] quid igitur. [PARMENO] siquandō ad eam accesserat
cōnfabulatum, fugere ē cōnspectu ilico,	
uidere nolle: denique ubi nōn quit pati,	
simulat sē ad matrem accersi ad rem diuinam, abit.	
ubi illic dies est compluris, accersi iubet:
dixere causam tum nescioquam. iterum iubet:	
nēmō remisit. postquam accersunt saepius,	
aegram esse simulant mulierem. nostra ilico	
it uisere ad eam: admisit nēmō. hoc ubi senex	
resciuit, heri ea causa rure huc aduenit,
patrem continuō conuenit philumenae.	
quid egerint inter sē nondum etiam sciō:	
nisi sane curaest quōrsum euenturum hoc siet.	
habes omnem rem: pergam quō coepi hoc iter.	
[PILOTIS] et quidem egō: nam cōnstitui cum quodam hospite
mē esse illum conuenturam. [PARMENO] dī uortant bene	
quod agas. [PILOTIS] uale. [PARMENO] et tū bene uale, philotium.

[LACES] prō deum atque hominum fidem, quod hoc genus est, quae haec est coniuratio.
utin omnēs mulieres eadem aequē studeant nolintque omnia	
neque declinatam quicquam ab aliarum ingeniō ullam reperias.
itaque adeō unō animō omnēs socrus oderunt nurus.	
uiris esse aduorsas aequē studiumst, similis pertinaciast,	
in eodemque omnēs mihi uidentur ludō doctae ad malitiam: et	
ei ludo, sī ullus est, magistram hanc esse satis certō sciō.	
[SOSTRATA] mē miseram, quae nunc quam ob rem accuser nesciō. [LACES] hem
tū nescis. [SOSTRATA] nōn, ita mē dī bene ament, mī lache,
itaque una inter nōs agere aetatem liceat. [LACES] dī mala prohibeant.
[SOSTRATA] meque abs tē inmeritō esse accusatam post modo rescisces. [LACES] scio,
tē inmerito. an quicquam prō istis factis dignum tē dici potest.	
quae mē et tē et familiam dedecorās, fīliō luctum paras:
tum autem ex amicis inimici ut sint nōbīs adfines facis,	
quī illum decrerunt dignum suos quoi liberos committerent.	
tū sola exorere quae perturbes haec tua inpudentia.	
[SOSTRATA] egon. [LACES] tū {inquam}, mulier, quae mē omninō lapidem, nōn hominem putās.
an, quia ruri esse crebrō soleo, nescire arbitramini
quō quisque pactō hic uītam uostrarum exigat.	
multō melius hic quae fiunt quam illic ubi sum adsidue sciō.	
ideō quia, ut uōs mihi domi eritis, proinde ego erō fama foris.	
iampridem equidem audiui cepisse odium tui philumenam,	
minimeque adeō est mirum, et ni id fecisset mage mirum foret:
sed nōn credidi adeō ut etiam totam hanc odisset domum:	
quod sī scissem illa hic maneret potius, tū hinc isses foras.	
at uide quam inmeritō aegritudō haec oritur mī abs tē, sostrata:	
rus habitatum abii concedēns uōbīs et rei seruiēns,	
sumptus uostros otiumque ut nostra rēs posset pati,
meō labori haud parcēns praeter aequom atque aetatem meam.	
nōn tē prō his curasse rebus nēquid aegrē esset mihi.	
[SOSTRATA] nōn mea opera neque pol culpa euenit. [LACES] immō maxume:
sola hic fuisti: in tē omnis haeret culpa sola, sostrata.	
quae hic erant curares, quom ego uōs curis solui ceteris.
cum puella anum suscepisse inimicitias nōn pudet.	
illius dīcēs culpa factum. [SOSTRATA] haud equidem dico, mī lache.
[LACES] gaudeo, ita mē dī ament, gnati causa: nam dē tē quidem
satis sciō peccandō detrimenti nīl fieri potest.	
[SOSTRATA] quī scīs an ea causa, mī uir, mē odisse adsimulauerit
ut cum matre plus una esset. [LACES] quid ais. nōn signi hoc sat est,
quod heri nēmō uoluit uisentem ad eam tē intrō admittere.	
[SOSTRATA] enim lassam oppidō tum esse aibant: eō ad eam nōn admissa sum.
[LACES] tuos esse ego illī mōrēs morbum mage quam ullam aliam rem arbitror,
et meritō adeō: nam uostrarum nullast quīn gnātum uelit
ducere uxōrem: et quae uōbīs placitast condiciō datur:	
ubi duxere inpulsu uostro, uostrō inpulsu easdem exigunt.	
phidippus laches sostrata	
[PIDIPPUS] etsi sciō ego, philumenā, meum ius esse ut tē cogam
quae ego imperem facere, ego tamen patriō animō uictus faciam	
ut tibi concedam neque tuae lubidini aduorsabor.
[LACES] atque eccum phidippum optume uideō: hinc iam scibō hoc quid sit.
phidippe, etsi ego meis mē omnibus sciō esse adprime obsequentem,	
sed nōn adeō ut mea facilitas corrumpat illōrum animos:	
quod tū sī idem faceres, magis in rem et uostram et nostram id esset.	
nunc uideō in illarum potestate esse tē. [PIDIPPUS] heia uerō.
[LACES] adii tē heri dē filia: ut ueni, itidem incertum amisti.
haud ita decet, sī perpetuam hanc uis esse adfinitatem,	
celare tē iras. siquid est peccatum ā nōbīs profer:	
aut ea refellendō aut purgandō uōbīs corrigemus	
tē iudice ipsō. sin east causa retinendi apud uōs
quia aegrast, tē mihi iniuriam facere arbitror, phidippe,	
sī metuis satis ut meae domi curetur diligenter.	
at ita mē dī ament, haud tibi hoc concedo—etsi illī pater es—	
ut tū illam saluam mage uelis quam egō: id adeō gnati causa,	
quem ego intellexi illam haud minus quam sē ipsum magni facere.
neque adeō clam mē est quam esse eum grauiter laturum credam,	
hoc sī rescierit: eō domum studeō haec prius quam ille redeat.	
[PIDIPPUS] laches, et diligentiam uostram et benignitatem
noui et quae dicis omnia esse ut dicis animum induco,	
et tē hoc mihi cupiō credere: illam ad uōs redire studeō
sī facere possim ullō modo. [LACES] quae rēs tē id facere prohibet.
ehō num quid nam accusat uirum. [PIDIPPUS] minime. nam postquam attendi
magis et ui coepi cogere ut rediret, sancte adiurat	
nōn posse apud uōs pampilō sē absente perdurare.	
aliud fortasse aliis uiti est: ego sum animō leni natus:
nōn possum aduorsari meis. [LACES] em sostrata. [SOSTRATA] heu mē miseram.
[LACES] certumne est istuc. [PIDIPPUS] nunc quidem ut uidetur: sed num quid uis.
nam est quod mē trānsire ad forum iam oportet. [LACES] eō tēcum una.
[SOSTRATO] edepol ne nōs sumus inique aequē omnēs inuisae uiris
propter paucās, quae omnēs faciunt dignae ut uideamur malō.
nam ita mē dī ament, quod mē accusat nunc uir, sum extra noxiam.	
sed nōn facile est expurgatu: ita animum induxerunt socrus	
omnis esse iniquas: haud pol mequidem: nam numquam secus	
habuī illam ac sī ex mē esset gnāta, nec quī hoc mī eueniat sciō:	
nisi pol fīlium multimodis iam exspectō ut redeat domum.

[PAMPILUS] nemini plura acerba crēdō esse ex amore homini umquam oblata
quam mī. heu mē īnfelicem, hancin ego uītam parsi perdere.	
hacin causa ego eram tantō opere cupidus redeundi domum. hui	
quantō fuerat praestabilius ubiuis gentium agere aetatem	
quam huc redire atque haec ita esse miserum mē resciscere.
nam nōs omnēs quibus est alicunde aliquis obiectus labōs,	
omne quod est intereā tempus prius quam id rescitumst lucrost.	
[PARMENO] ac sic citius quī tē expedias his aerumnis reperias:
sī nōn rediisses, haec irae factae essent multō ampliores.	
sed nunc aduentum tuom ambās {pampile} sciō reuerituras:
rem cognosces, iram expedies, rursum in grātiam restitues.	
leuia sunt quae tū pergrauia esse in animum induxti tuom.	
[PAMPILUS] quid cōnsolare mē. an quisquam usquam gentiumst aequē miser.
prius quam hanc uxōrem duxi habebam alibi animum amori deditum:	
tamen numquam ausus sum recusare eam quam mī obtrudit pater:
iam in hac re, ut taceam, quoiuis facile scitust quam fuerim miser.	
uix mē illim abstraxi atque inpeditum in ea expediui animum meum,	
uixque huc contuleram: em noua rēs ortast porrō ab hac quae mē abstrahat.	
tum matrem ex ea re mē aut uxōrem in culpa inuenturum arbitror:	
quod quom ita esse inuenero, quid restat nisi porrō ut fiam miser.
nam matris ferre iniurias mē, parmeno, pietas iubet:	
tum uxori obnoxius sum: ita ōlim suō mē ingeniō pertulit,	
tot meas iniurias quae numquam in ullō patefecit locō.	
sed magnum nescioquid necessest euenisse, parmeno,	
unde ira inter eās intercessit quae tam permānsit diu.
[PARMENO] haud quidem hercle: paruom: sī uis uerō ueram rationem exsequi,
nōn maxumas quae maxumae sunt interdum irae iniurias	
faciunt: nam saepe est quibus in rebus alius ne iratus quidem est,	
quom dē eadem causast iracundus factus inimicissimus.	
pueri inter sēsē quam prō leuibus noxiis iras gerunt
quāpropter. quia enim quī eos gubernat animus eum īnfirmum gerunt.	
itidem illae mulieres sunt ferme ut pueri leui sententia:	
fortasse unum aliquod uerbum inter eās iram hanc conciuisse.	
[PAMPILUS] abi, parmeno, intrō ac mē uenisse nuntia. [PARMENO] hem quid hoc est. [PAMPILUS] tace.
trepidari sentiō et cursari rursum prorsum. [PARMENO] agedum, ad fores
accedō propius. em sēnsistin. [PAMPILUS] noli fabularier.
prō iuppiter, clamorem audiui. [PARMENO] tute loqueris, mē uetas.
[MURRINA] {⁴¹intus}⁴¹ tace obsecrō, mea gnāta. [PAMPILUS] matris uox uisast philumenae.
nullus sum. [PARMENO] quidum. [PAMPILUS] periī. [PARMENO] quam ob rem. [PAMPILUS] nescioquod magnum malum
profecto, parmeno, mē celant. [PARMENO] uxōrem philumenam
pauitare nescioquid dixerunt: id sī forte est nesciō.	
[PAMPILUS] interii: quor mihi id nōn dixti. [PARMENO] quia nōn poteram una omnia.
[PAMPILUS] quid morbi est. [PARMENO] nesciō. [PAMPILUS] quid. nemon medicum adduxit. [PARMENO] nesciō.
[PAMPILUS] cessō hinc ire intrō ut hoc quam prīmum quidquid est certō sciam.
quonam modo, philumenā mea, nunc tē offendam adfectam.
nam sī perīclum ullum in tē inest, perisse mē una haud dubiumst.—	
[PARMENO] nōn usus factost mihi nunc hunc intrō sequi:
nam inuisos omnis nōs esse illis sentiō:	
heri nēmō uoluit sostratam intrō admittere.	
sī forte morbus amplior factus siet
quod sane nolim, maxume eri causa mei,	
seruom ilicō introisse dicent sostratae,	
aliquid tulisse comminiscentur mali	
capiti atque aetati illōrum morbus quī auctus sit:	
era in crimen ueniet, ego uerō in magnum malum.

[SOSTRATA] nescioquid iamdudum audiō hic tumultuari misera:	
male metuō ne philumenae mage morbus adgrauescat:	
quod tē, aesculapi, et tē, salus, nēquid sit huiius orō.	
nunc ad eam uisam. [PARMENO] heus sostrata. [SOSTRATA] hem. [PARMENO] iterum istinc excludere.
[SOSTRATA] ehem parmeno, tun hic eras. periī, quid faciam misera.
nōn uisam uxōrem pamphili, quom in proxumō hic sit aegra.	
[PARMENO] nōn uisas. ne mittas quidem uisendi causa quemquam.
nam quī amat quoi odiō ipsus est, bis facere stulte ducō:	
laborem inanem ipsus capit et illī molestiam adfert.	
tum fīlius tuos intrō iit uidere, ut uenit, quid agat.
[SOSTRATA] quid ais. an uenit pampilus. [PARMENO] uenit. [SOSTRATA] dis grātiam habeō.
hem istoc uerbō animus mihi redit et cura ex corde excessit.	
[PARMENO] iam ea tē causa maxume nunc hoc intrō ire nolō:
nam sī remittent quidpiam philumenae dolores,	
omnem rem narrabit, scio, continuō sola soli
quae inter uōs interuenerit, unde ortumst initium irae.	
atque eccum uideō ipsum egredi: quam tristisest. [SOSTRATA] ō mī gnāte.	
[PAMPILUS] mea mater, salue. [SOSTRATA] gaudeō uenisse saluom. saluan
philumenast. [PAMPILUS] meliusculast. [SOSTRATA] utinam istuc ita dī faxint.
quid tū igitur lacrumas. aut quid es tam tristis. [PAMPILUS] rēctē, mater.
[SOSTRATA] quid fuit tumulti. dic mihi: an dolor repente inuasit.	
[PAMPILUS] ita factumst. [SOSTRATA] quid morbi est. [PAMPILUS] febris. [SOSTRATA] cotidiana. [PAMPILUS] ita aiunt.
i sodes intrō, cōnsequar iam tē, mea mater. [SOSTRATA] fiat.—	
[PAMPILUS] tū pueris curre, parmeno, obuiam atque is onera adiuta.
[PARMENO] quid. nōn sciunt ipsi uiam domum qua ueniant. [PAMPILUS] cessas.

[PAMPILUS] nequeō mearum rerum initium ullum inuenire idoneum
unde exordiar narrare quae necopinanti accidunt:	
partim quae perspexi hisce oculis, partim quae accepi auribus:	
qua mē propter exanimatum citius eduxi foras.	
nam modo intrō mē ut corripui timidus, aliō suspicāns
morbō mē uisurum adfectam ac sēnsī esse uxōrem: ei mihi.	
postquam mē aspexere ancillae aduenisse, ilicō omnēs simul	
laetae exclamant uenit, id quod mē repente aspexerant.	
sed continuō uoltum earum sēnsī inmutari omnium,	
quia tam incommode illic fors obtulerat aduentum meum.
una illarum intereā propere praecucurrit nuntiāns	
mē uenisse: ego eius uidendi cupidus recta cōnsequor.	
postquam intrō adueni, extemplō eiius morbum cognoui miser:	
nam neque ut celari posset tempus spatium ullum dabat	
neque uoce alia ac rēs monebat ipsa poterat conqueri.
postquam aspexi, ō facinus indignum {inquam} et corripui ilico	
mē inde lacrumāns, incredibili re atque atroci percitus.	
mater cōnsequitur: iam ut limen exirem, ad genua accidit	
lacrumāns misera: miseritumst. profectō hoc sic est, ut putō:	
omnibus nōbīs ut rēs dant sēsē ita magni atque humiles sumus.
hanc habere orationem mēcum principiō īnstitit:	
ō mī pampile, abs tē quam ob rem haec abierit causam uides:	
nam uitiumst oblatum uirgini ōlim ā nescioquō inprobō.	
nunc huc cōnfugit tē atque aliōs partum ut celaret suom.	
sed quom orata huiius reminiscor nequeō quīn lacrumem miser.
quaeque fors fortunast inquit nōbīs quae tē hodiē obtulit,	
per eam tē obsecramus ambae, sī ius sī fas est, uti	
aduorsa eiius per tē tecta tacitaque apud omnis sient.	
sī umquam erga tē animō esse amicō sēnsisti eam, mī pampile,	
sine labore hanc grātiam tē uti sibi des prō illa nunc rogat.
ceterum dē redducenda id facias quod in rem sit tuam.	
parturire eam nec grauidam esse ex tē solus cōnsciuss:	
nam aiunt tēcum post duobus concubuisse eam mēnsibus.	
tum, postquam ad tē uenit, mēnsis agitur hic iam septimus:	
quod tē scire ipsa indicat rēs. nunc sī potis est {pampile}
maxume uolō doque operam ut clam partus eueniat patrem	
atque adeō omnis. sed sī id fieri nōn potest quīn sentiant,	
dicam abortum esse: sciō nemini aliter suspectum fore	
quīn, quod ueri similest, ex tē rēctē eum natum putent.	
continuō exponetur: hic tibi nīl est quicquam incommodi,
et illī miserae indigne factam iniuriam contexeris.	
pollicitus sum et seruare in eō certumst quod dīxī fidem.	
nam dē redducenda, id uerō ne utiquam honestum esse arbitror	
nec faciam, etsi amor mē grauiter cōnsuetudoque eius tenet.	
lacrumō quae posthāc futurast uīta quom in mentem uenit
solitudoque. ō fortuna, ut numquam perpetuoss data.	
sed iam prior amor mē ad hanc rem exercitatum reddidit,	
quem ego tum cōnsiliō missum fēcī: idem nunc huc operam dabō.	
adest parmenō cum pueris: hunc minimest opus	
in hac re adesse: nam ōlim soli credidi
ea mē abstinuisse in principiō quom datast.	
uereor, sī clamorem eius hic crebrō exaudiat,	
ne parturire intellegat. aliquō mihist	
hinc ablegandus dum parit philumena.	

PARMENō SŌSIA PAMPHILUS	

[PARMENO] ain tū tibi hoc incommodum euenisse iter.
[SŌSIA] nōn hercle uerbis, parmeno, dici potest
tantum quam re ipsa nauigare incommodumst.	
[PARMENO] itan est. [SŌSIA] ō fortunate, nescis quid mali
praeterieris quī numquam es ingressus mare.	
nam alias ut mittam miseriās, unam hanc uide:
dies triginta aut plus eō in naui fui	
quom intereā semper mortem exspectabam miser:	
ita usque aduorsa tempestate usi sumus.	
[PARMENO] odiosum. [SŌSIA] haud clam mē est. denique hercle aufugerim
potius quam redeam, sī eō mihi redeundum sciam.
[PARMENO] ōlim quidem tē causae inpellebant leues,
quod nunc minitare facere, ut faceres, sosia.	
sed pamphilum ipsum uideō stare ante ostium:	
ite intrō: ego hunc adibo, siquid mē uelit.—	
ere, etiam nunc tū hic stas. [PAMPILUS] et quidem tē exspectō. [PARMENO] quid est.
[PAMPILUS] in arcem trānscursō opus est. [PARMENO] quoi homini. [PAMPILUS] tibi.
[PARMENO] in arcem. quid eo. [PAMPILUS] callidemidem hospitem
myconium, quī mēcum una uectust, conueni.	
[PARMENO] periī. uouisse hunc dicam, sī saluos domum
redisset umquam, ut mē ambulandō rumperet.
[PAMPILUS] quid cessas. [PARMENO] quid uis dicam. an conueniam modo.
[PAMPILUS] immō quod cōnstitui mē hodiē conuenturum eum,
nōn posse, ne mē frustra illī exspectet. uola.	
[PARMENO] at nōn noui hominis faciem. [PAMPILUS] at faciam ut noueris:
magnus rubicundus crispus crassus caesius
cadauerosa facie. [PARMENO] dī illum perduint.
quid sī nōn ueniet. maneamne usque ad uesperum.	
[PAMPILUS] manetō: curre. [PARMENO] nōn queō: ita defessus sum.—
[PAMPILUS] ille abiit. quid agam īnfelix. prorsus nesciō
quō pactō hoc celem quod mē orauit myrrina,
suae gnatae partum: nam mē miseret mulieris.	
quod poterō faciam, tamen ut pietatem colam:	
nam mē parenti potius quam amori obsequi	
oportet. attat eccum phidippum et patrem	
uideō: horsum pergunt. quid dicam hisce incertus sum.

[LACES] dixtin dudum illam dixisse sē exspectare fīlium.
[PIDIPPUS] factum. [LACES] uenisse aiunt: redeat. [PAMPILUS] causam quam dicam patrī
quam ob rem nōn redducam nesciō. [LACES] quem ego hic audiui loqui.
[PAMPILUS] certum offirmare est uiam mē quam decreui persequi.	
[LACES] ipsus est dē quō hoc agebam tēcum. [PAMPILUS] salue, mī pater.
[LACES] gnāte mī, salue. [PIDIPPUS] bene factum tē aduenisse, pampile:
atque adeō, id quod maxumumst, saluom atque ualidum. [PAMPILUS] creditur.	
[LACES] aduenis modo. [PAMPILUS] admodum. [LACES] cedo, quid reliquit phania
cōnsobrinus noster. [PAMPILUS] sane hercle homō uoluptati obsequēns	
fuit dum uixit: et quī sic sunt haud multum heredem iuuant,
sibi uerō hanc laudem relinquont uixit, dum uixit, bene.	
[LACES] tum tū igitur nīl attulisti plus una hac sententia.
[PAMPILUS] quidquid est id quod reliquit, profuit. [LACES] immō obfuit:
nam illum uiuom et saluom uellem. [PIDIPPUS] inpune optare istuc licet:
ill reuiuescet iam numquam: et tamen utrum malis sciō.
[LACES] heri philumenam ad sē accersi hic iussit. dic iussisse tē.
[PIDIPPUS] noli fodere. iussi. [LACES] sed eam iam remittet. [PIDIPPUS] scilicet.
[PAMPILUS] omnem rem sciō ut sit gesta: adueniēns audiui modo.	
[LACES] at istos inuidos dī perdant quī haec lubenter nuntiant.
[PAMPILUS] ego mē sciō cauisse ne ulla meritō contumelia
fieri ā uōbīs posset: idque sī nunc memorare hic uelim	
quam fideli animō et benignō in illam et clementi fui,	
uere possum, ni tē ex ipsa haec mage uelim resciscere:	
namque eō pactō maxume apud tē meō erit ingeniō fides,	
quom illa, quae nunc in mē iniquast, aequa dē mē dixerit.
neque mea culpa hoc discidium euenisse, id testor deos.	
sed quandō sēsē esse indignam deputat matri meae	
quae concedat cuiusque mōrēs toleret sua modestia,	
neque aliō pactō componi potest inter eās gratia,	
segreganda aut mater ā mē est, phidippe, aut philumena.
nunc mē pietas matris potius commodum suadet sequi.	
[LACES] pampile, haud inuitō ad auris sermō mī accessit tuōs,
quom tē postputasse omnis rēs prae parente intellegō:	
uerum uide ne inpulsus ira praue īnsistās {pampile}.	
[PAMPILUS] quibus iris pulsus nunc in illam iniquos sim
quae numquam quicquam erga mē commeritast, pater,	
quod nollem, et saepe quod uellem meritam scio.	
amoque et laudō et uehementer desiderō:	
nam fuisse erga mē mirō ingeniō expertus sum:	
illique exoptō ut relicuam uītam exigat
cum eō uirō mē quī sit fortunatior,	
quandoquidem illam ā mē distrahit necessitas.	
[PIDIPPUS] tibi id in manust ne fiat. [LACES] sī sanus siēs:
iube illam redire. [PAMPILUS] nōn est cōnsilium, pater:	
matris seruibō commodis. [LACES] quō abis. mane
mane, {inquam}: quō abis.— [PIDIPPUS] quae haec est pertinacia.
[LACES] dixin, phidippe, hanc rem aegrē laturum esse eum.
quam ob rem tē orabam filiam ut remitteres.	
[PIDIPPUS] nōn credidi edepol adeō inhumanum fore.
ita nunc is sibi mē supplicaturum putat.
sī est ut uelit redducere uxōrem, licet:	
sin aliost animo, renumeret dotem huc, eat.	
[LACES] ecce autem tū quoque proterue iracundus es.
[PIDIPPUS] percontumax redisti huc nōbīs {pampile}.
[LACES] decedet iam ira haec, etsi meritō iratus est.
[PIDIPPUS] quia paullum uōbīs accessit pecuniae,
sublati animi sunt. [LACES] etiam mēcum litigas.
[PIDIPPUS] deliberet renuntietque hodiē mihi
uelitne an nōn, ut alii, sī huic nōn est, siet.	
[LACES] phidippe, ades, audi paucis.—abiit. quid mea.
postremō inter sē trānsigant ipsi ut lubet,	
quandō nec gnatus neque hic mī quicquam obtemperant,	
quae dicō parui pendunt. portō hoc iurgium	
ad uxōrem quoius haec fiunt cōnsiliō omnia,	
atque in eam hoc omne quod mihi aegrest euomam.

[MURRINA] periī, quid agam. quō mē uortam. quid uirō meō respondebō
misera. nam audiuisse uocem pueri uisust uagientis:	
ita corripuit derepente tacitus sēsē ad filiam.	
quod sī rescierit peperisse eam, id qua causa clam mē habuisse	
dicam nōn edepol sciō.
sed ostium concrepuit. crēdō ipsum exire ad mē: nulla sum.	
[PIDIPPUS] uxor ubi mē ad filiam ire sēnsit, sē duxit foras:
atque eccam: uideō. quid ais, myrrina. heus tibi dicō. [MURRINA] mihine, uir.
[PIDIPPUS] uir ego tuos sim. tū uirum mē aut hominem deputas adeō esse.
nam sī utrumuis hōrum, mulier, umquam tibi uisus forem,
nōn sic ludibriō tuis factis habitus essem. [MURRINA] quibus. [PIDIPPUS] at rogitas.
peperit filia: hem taces. ex quī. [MURRINA] istuc patrem rogare est aequom.
periī. ex quō cēnses nisi ex illō quoi datast nuptum obsecrō.	
[PIDIPPUS] crēdō: neque adeō arbitrari patris est aliter. sed demiror
quid sit quam ob rem hunc tantō opere omnis nōs celare uolueris
partum, praesertim quom et rēctē et tempore suō pepererit.	
adeon peruicaci esse animō ut puerum praeoptares perire,	
ex quō firmiorem inter nōs fore amicitiam posthāc scires,	
potius quam aduorsum animi tui lubidinem esset cum illō nupta.	
ego etiam illōrum esse hanc culpam credidi, quae test penes.
[MURRINA] misera sum. [PIDIPPUS] utinam sciam ita esse istuc. sed nunc mī in mentem uenit
dē hac re quod locuta es ōlim, quom illum generum cepimus:	
nam negabas nuptam posse filiam tuam tē pati	
cum eō quī meretricem amaret, quī pernoctaret foris.	
[MURRINA] quamuis causam hunc suspicari quam ipsam ueram mauolō.
[PIDIPPUS] multō prius sciui quam tū illum habere amicam, myrrina:
uerum id uitium numquam decreui esse ego adulēscentiae:	
nam id omnibus innatumst. at pol iam aderit sē quoque etiam quom oderit.	
sed ut ōlim tē ostendisti, eadem esse nīl cessauisti usque adhuc	
ut filiam ab eō abduceres neu quod ego egissem esset ratum.
id nunc rēs indicium haec facit quō pactō factum uolueris.	
[MURRINA] adeon mē esse peruicacem cēnses, quoi mater siem,
ut eō essem animo, sī ex usu esset nostrō hoc matrimonium.	
[PIDIPPUS] tun prospicere aut iudicare nostram in rem quod sit potes.
audisti ex aliquō fortasse quī uidisse eum diceret
exeuntem aut intrō euntem ad amicam. quid tum postea.	
sī modeste ac rarō haec fecit, nonne ea dissimulare nōs	
magis humanumst quam dare operam id scire quī nōs oderit.	
nam sī is posset ab ea sēsē derepente auellere	
quicum tot cōnsuesset annōs, nōn eum hominem ducerem
nec uirum satis firmum gnatae. [MURRINA] mitte adulēscentem obsecrō
et quae mē peccasse ais. abi, solus solum conueni,	
roga uelitne uxōrem an nōn: sī est ut dicat uelle sē,	
redde: sin est autem ut nōlit, rēctē ego cōnsului meae.	
[PIDIPPUS] siquidem ille ipse nōn uolt et tū sēnsisti in eō esse, myrrina,
peccatum, aderam quoius cōnsiliō fuerat ea par prospici.	
quam ob rem incendor ira esse ausam facere haec tē iniussu meō.	
interdicō ne extulisse extra aedis puerum usquam uelis.	
sed ego stultior meis dictis parere hanc quī postulem.	
ibō intrō atque edicam seruis nequoquam ecferri sinant.—
[MURRINA] nullam pol crēdō mulierem mē miseriorem uiuere:
nam ut hic laturus hoc sit, sī ipsam rem ut siet resciuerit,	
nōn edepol clam mē est, quom hoc quod leuiust tam animō iratō tulit:	
nec qua uia sententia eiius possit mutari sciō.	
hoc mī unum ex plurumis miseriis relicuom fuerat malum,
sī puerum ut tollam cogit, quoius nōs quī sit nescimus pater.	
nam quom compressast gnāta, forma in tenebris nosci nōn quitast,	
neque detractum ei tum quicquamst quī posset post nosci quī siet:	
ipse eripuit ui, in digitō quem habuit, uirgini abiēns anulum.	
simul uereor pamphilum ne orata nostra nequeat diutius
celare, quom sciet alienum puerum tolli prō suō.	

[SOSTRATA] nōn clam mē est, gnāte mī, tibi mē esse suspectam, uxōrem tuam	
propter meos mōrēs hinc abisse, etsi ea dissimulas sedulō.	
uerum ita mē dī ament itaque optingant ex tē quae exoptem mihi ut	
numquam sciēns commerui meritō ut caperet odium illam mei.
teque ante quod mē amare rebar, ei rei firmasti fidem:	
nam mī intus tuos pater narrauit modo quō pactō mē habueris	
praepositam amori tuō: nunc tibi mē certumst contra grātiam	
referre ut apud mē praemium esse positum pietati scias.	
mī pampile, hoc et uōbīs et meae commodum famae arbitror:
ego rus abituram hinc cum tuō mē esse certō decreui patre,	
ne mea praesentia obstet neu causa ulla restet relicua	
quīn tua philumena ad tē redeat. [PAMPILUS] quaesō quid istuc cōnsilist.	
illius stultitia uicta ex urbe tū rus habitatum migres.	
haud facies, neque sinam ut quī nōbīs, mater, male dictum uelit,
mea pertinacia esse dicat factum, haud tua modestia.	
tum tuas amicas tē et cognatas deserere et festos dies	
mea causa nolō. [SOSTRATA] nīl pol iam istaec mihi rēs uoluptatis ferunt:	
dum aetatis tempus tulit, perfuncta satis sum: satias iam tenet	
studiorum istōrum. haec mihi nunc curast maxuma ut nequoi mea
longinquitas aetatis obstet mortemue exspectet meam.	
hic uideō mē esse inuisam inmeritō: tempust mē concedere.	
sic optume, ut ego opinor, omnis causas praecidam omnibus:	
et mē hac suspicione exsoluam et illis morem gesserō.	
sine mē obsecrō hoc effugere uolgus quod male audit mulierum.
[PAMPILUS] quam fortunatus ceteris sum rebus, absque una hac foret,	
hanc matrem habēns talem, illam autem uxōrem. [SOSTRATA] obsecrō, mī pampile,	
nōn tute incommodam rem, ut quaeque est, in animum induces pati.	
sī cetera ita sunt ut uis itaque uti esse ego illam existumo,	
mī gnāte, da ueniam hanc mihi, redduc illam. [PAMPILUS] uae miserō mihi.
[SOSTRATA] et mihi quidem: nam haec rēs nōn minus mē male habet quam tē, gnāte mī.	

[LACES] quem cum istoc sermonem habueris procul hinc stāns accepi, uxor.
istuc est sapere, quī ubiquomque opus sit animum possis flectere:	
quod sit faciundum fortasse post, idem hoc nunc sī feceris.	
[SOSTRATA] fors fuat pol. [LACES] abi rus ergō hinc: ibi ego tē et tū mē feres.
[SOSTRATA] sperō ecastor. [LACES] i ergō intrō et compone quae tēcum simul
ferantur: dīxī. [SOSTRATA] ita ut iubes faciam.— [PAMPILUS] pater.	
[LACES] quid uis {pampile}. [PAMPILUS] hinc abire matrem. minime. [LACES] quid ita istuc uis.
[PAMPILUS] quia dē uxōre incertus sum etiam quid sim facturus. [LACES] quid est.
quid uis facere nisi redducere. [PAMPILUS] equidem cupiō et uix contineor:
sed nōn minuam meum cōnsilium: ex usu quod est id persequar:	
crēdō ea gratia concordes magis, sī nōn redducam, fore.	
[LACES] nescias: uerum id tua refert nīl utrum illaec fecerint
quandō haec aberit. odiosa haec est aetas adulēscentulis.	
ē mediō aequom excedere est: postremō nōs iam fabulae
sumus {pampile} senex atque anus.	
sed uideō phidippum egredi per tempus: accedamus.

[PIDIPPUS] tibi quoque edepol sum iratus, philumena,
grauiter quidem: nam hercle factumst abs tē turpiter.	
etsi tibi causast dē hac re: mater tē inpulit.
huic uerō nullast. [LACES] opportune tē mihi,
phidippe, in ipsō tempore ostendis. [PIDIPPUS] quid est.
[PAMPILUS] quid respondebō his. aut quō pactō hoc aperiam.	
[LACES] dic filiae rus concessurum hinc sostratam,
ne reuereatur minus iam quō redeat domum. [PIDIPPUS] āh
nullam dē his rebus culpam commeruit tua:	
ā myrrina haec sunt mea uxōre exorta omnia.	
pa. mutatiō fit. ph. ea nōs perturbat, lache.	
[PAMPILUS] dum ne redducam, turbent porrō quam uelint.	
[PIDIPPUS] ego {pampile} esse inter nōs, sī fieri potest,
adfinitatem hanc sane perpetuam uolō:	
sin est ut aliter tua siet sententia,	
accipias puerum. [PAMPILUS] sēnsit peperisse: occidi.	
[LACES] puerum. quem puerum. [PIDIPPUS] natus est nōbīs nepos.
nam abducta ā uōbīs praegnas fuerat filia,
neque fuisse praegnatem umquam ante hunc sciui diem.	
[LACES] bene, ita mē dī ament, nuntiās, et gaudeō
natum, tibi illam saluam. sed quid mulieris	
uxōrem habes aut quibus moratam moribus.	
nosne hoc celatos tam diu. nequeō satis
quam hoc mihi uidetur factum praue proloqui.	
[PIDIPPUS] nōn tibi illud factum minus placet quam mihi, lache.
[PAMPILUS] etiamsi dudum fuerat ambiguom hoc mihi,	
nunc nōn est quom eam cōnsequitur alienus puer.	
[LACES] nulla tibi {pampile} hic iam cōnsultatiost.
[PAMPILUS] periī. [LACES] hunc uidere saepe optabamus diem
quom ex tē esset aliquis quī tē appellaret patrem.	
euenit: habeō grātiam dis. [PAMPILUS] nullus sum.	
[LACES] redduc uxōrem ac noli aduorsari mihi.
[PAMPILUS] pater, sī ex mē illa liberos uellet sibi
aut sēsē mēcum nuptam, satis certō scio,	
nōn clam mē haberet quae celasse intellegō.	
nunc quom eius alienum esse animum ā mē sentiam	
nec conuenturum inter nōs posthāc arbitror,	
quam ob rem redducam. [LACES] mater quod suasit sua
adulescēns mulier fecit. mirandumne id siet.	
cēnsen tē posse reperire ullam mulierem	
quae careat culpa. an quia nōn delincunt uiri.	
[PIDIPPUS] uosmet uidete iam, lache et tū pampile,
remissan opus sit uōbīs redductan domum.
uxor quid faciat in manu nōn est mea:	
neutra in re uōbīs difficultas ā mē erit.	
sed quid faciemus puero. [LACES] ridicule rogas:
quidquid futurumst, huic suom reddas scilicet	
ut alamus nostrum. [PAMPILUS] quem ipse neglexit pater,
ego alam. [LACES] quid dixti. ehō an nōn alemus {pampile}.
prodemus quaesō potius. quae haec amentiast.	
enimuerō prorsus iam tacere nōn queō:	
nam cogis ea quae nolō ut praesente hoc loquar.	
ignarum cēnses tuarum lacrumarum esse mē
aut quid sit id quod sollicitare ad hunc modum.	
prīmum hanc ubi dixti causam, tē propter tuam	
matrem nōn posse habere hanc uxōrem domi,	
pollicitast ea sē concessuram ex aedibus.	
nunc postquam ademptam hanc quoque tibi causam uides,
puer quia clam test natus, nactus alteram es.	
erras tui animi sī mē esse ignarum putās.	
aliquandō tandem huc animum ut adiungas tuom.	
quam longum spatium amandi amicam tibi dedi.	
sumptus quos fecisti in eam quam animō aequō tuli.
egi atque oraui tēcum uxōrem ut duceres,	
tempus dīxī esse: inpulsu duxisti meō:	
quae tum obsecutus mihi fecisti ut decuerat.	
nunc animum rursum ad meretricem induxti tuom:	
quoi tū obsecutus facis huic adeō iniuriam.
nam in eandem uītam tē reuolutum denuo	
uideō esse. [PAMPILUS] mene. [LACES] tē ipsum: et facis iniuriam:
cōnfingis falsas causas ad discordiam,	
ut cum illa uiuās, testem hanc quom abs tē amoueris.	
sēnsitque adeō uxor: nam ei causa alia quae fuit
quam ob rem abs tē abiret. [PIDIPPUS] plane hic diuinat: nam id est.
[PAMPILUS] dabō iusiurandum nīl esse istōrum mihi. [LACES] āh
redduc uxōrem aut quam ob rem nōn opus sit cedō.	
[PAMPILUS] nōn est nunc tempus. [LACES] puerum accipias: nam is quidem
in culpa nōn est: post dē matre uiderō.
[PAMPILUS] omnibus modis miser sum nec quid agam sciō:	
tot nunc mē rebus miserum concludit pater.	
abibō hinc, praesēns quandō promoueō parum.	
nam puerum iniussu crēdō nōn tollent meo,	
praesertim in ea re quom sit mī adiutrix socrus.
[LACES] fugis. hem, nec quicquam certi respondes mihi.—
num tibi uidetur esse apud sēsē. sine:	
puerum, phidippe, mihi cedō: ego alam. [PIDIPPUS] maxume.
nōn mirum fecit uxor mea sī hoc aegrē tulit:	
amarae mulieres sunt, nōn facile haec ferunt.
proptereā haec irast: nam ipsa narrauit mihi.	
id ego hoc praesente tibi nolueram dīcere,	
neque illī credebam primō: nunc uerum palamst.	
nam omninō abhorrere animum huic uideō ā nuptiis.	
[LACES] quid ergō agam, phidippe. quid das cōnsili.
[PIDIPPUS] quid agas. meretricem hanc prīmum adeundam cēnseō:
oremus accusemus grauius denique	
minitemur sī cum illō habuerit rem postea.	
[LACES] faciam ut mones. ehō puere, curre ad bacchidem hanc
uicinam nostram: huc euoca uerbis meis.
et tē orō porrō in hac re adiutor sis mihi. [PIDIPPUS] āh
iamdudum dīxī idemque nunc dico, lache:	
manere adfinitatem hanc inter nōs uolo,	
sī ullō modo est ut possit: quod sperō fore.	
sed uin adesse mē una dum istam conuenis.
[LACES] immō uerō abi, aliquam puerō nutricem para.

[BACCIS] nōn hoc dē nihilost quod laches mē nunc conuentam esse expetit:
nec pol mē multum fallit quīn quod suspicor sit quod uelit.	
[LACES] uidendumst ne minus propter iram hanc impetrem quam possiem,
aut nēquid faciam plus quod post mē minus fecisse satius sit.
adgrediar. bacchis, salue.	
[BACCIS] salue, lache. [LACES] crēdō edepol tē nōn nīl mirari, bacchis,
quid sit quāpropter tē huc foras puerum euocare iussi.	
[BACCIS] ego pol quoque etiam timida sum quom uenit mī in mentem quae sim,
ne nomen mihi quaesti obsiet: nam mōrēs facile tutor.
[LACES] sī uera dicis nīl tibist ā mē perīclī, mulier:
nam iam aetate ea sum ut nōn siet peccatō mī ignosci aequom:	
quō magis omnis rēs cautius ne temere faciam adcurō.	
nam sī id facis facturaue es bonas quod par est facere,	
īnscitum offerre iniuriam tibi mē inmerenti iniquom est.
[BACCIS] est magna ecastor gratiā dē istac re quam tibi habeam:
nam quī post factam iniuriam sē expurget parum mī prosit.	
sed quid istuc est. [LACES] meum receptas fīlium ad tē pamphilum. [BACCIS] āh.
[LACES] sine dicam: uxōrem hanc prius quam duxit, uostrum amōrem pertuli.
mane: nondum etiam dīxī id quod uolui. hic nunc uxōrem habet:
quaere alium tibi firmiorem amicum dum tibi tempus cōnsulendi est:	
nam neque ille hoc animō erit aetatem neque pol tū eadem istac aetate.	
[BACCIS] quis id ait. [LACES] socrus. [BACCIS] men. [LACES] tē ipsam: et filiam abduxit suam,
puerumque ob eam rem clam uoluit, natus quī est, exstinguere.	
[BACCIS] aliud sī scīrem quī firmare meam apud uōs possem fidem
sanctius quam iusiurandum, id pollicerer tibi, lache,	
mē segregatum habuisse, uxōrem ut duxit, ā mē pamphilum.	
[LACES] lepida es. sed scin quid uolō potius sodes facias. [BACCIS] quid uis. cedō.
[LACES] eās ad mulieres huc intrō atque istuc iusiurandum idem
polliceare illis. exple animum is teque hoc crimine expedi.
[BACCIS] faciam quod pol, sī esset alia ex hoc quaestu, haud faceret, scio,
ut dē tali causa nuptae mulieri sē ostenderet.	
sed nolō esse falsa fama gnātum suspectum tuom,	
nec leuiorem uōbīs, quibus est minime aequom, eum uiderier	
inmeritō: nam meritus dē mē est quod queam illī ut commodem.
[LACES] facilem beniuolumque lingua tua iam tibi mē reddidit:
nam nōn sunt solae arbitratae haec: ego quoque etiam credidi.	
nunc quam ego tē esse praeter nostram opinionem comperi,	
fac eadem ut sis porrō: nostra utere amicitia ut uoles.	
aliter sī facies—reprimam mē ne aegrē quicquam ex mē audias.
uerum hoc moneō unum, qualis sim amicus aut quid possiem	
potius quam inimicus, perīclum facias.	

[PIDIPPUS] nīl apud mē tibi
defieri patiar, quīn quod opus sit benigne praebeatur.	
sed quom tū satura atque ebria eris, puer ut satur sit facitō.	
[LACES] noster socer, uideo, uenit: puerō nutricem adducit.
phidippe, bacchis deierat persancte . . [PIDIPPUS] haecin east. [LACES] haec est.
[PIDIPPUS] nec pol istae metuont deos neque eās respicere deos opinor.
[BACCIS] ancillas dedō: quolubet cruciatu per mē exquire.
haec rēs hic agitur: pampilō mē facere ut redeat uxor	
oportet: quod sī perficiō nōn paenitet mē famae,
solam fecisse id quod aliae meretrices facere fugitant.	
[LACES] phidippe, nostras mulieres suspectas fuisse falsō
nōbīs in re ipsa inuenimus: porrō hanc nunc experiamur.	
nam sī compererit crimini tua sē uxor credidisse,	
missam iram faciet: sin autem est ob eam rem iratus gnātus
quod peperit uxor clam, id leuest: citō ab eō haec ira abscedet.	
profectō in hac re nīl malist quod sit discidiō dignum.	
[PIDIPPUS] uelim quidem hercle. [LACES] exquire: adest: quod satis sit faciet ipsa.
[PIDIPPUS] quid mihi istaec nārrās. an quia nōn tute ipse dudum audisti
dē hac re animus meus ut sit, laches. illis modo explete animum.
[LACES] quaesō edepol, bacchis, quod mihi es pollicita tute ut serues.
[BACCIS] ob eam rem uin ego introeam. [LACES] i, atque exple animum is, coge ut credant.
[BACCIS] eo, etsi sciō pol is fore meum cōnspectum inuisum hodiē.
nam nupta meretrici hostis est, ā uirō ubi segregatast.	
[LACES] at haec amicae erunt, ubi quam ob rem adueneris resciscent.
[PIDIPPUS] at easdem amicas fore tibi promittō rem ubi cognorint:
nam illās errore et tē simul suspicione exsolues.	
[BACCIS] periī, pudet philumenae. mē sequimini huc intrō ambae.—
[LACES] quid est quod mihi malim quam quod huic intellegō euenire,
ut grātiam ineat sine suō dispendiō et mihi prosit.
nam sī est ut haec nunc pamphilum uere ab sē segregarit,	
scit sibi nobilitatem ex eō et rem natam et gloriam esse:	
referet grātiam ei unaque nōs sibi opera amicos iunget.	

[PARMENO] edepol ne meam erus esse operam deputat parui preti,	
quī ob rem nullam misit frustra ubi totum desedi diem,
myconium hospitem dum exspectō in arce callidemidem.	
itaque ineptus hodiē dum illī sedeo, ut quisque uenerat,	
accedebam: adulescēns, dicdum quaesō mī, es tū myconius.	
nōn sum. at callidemides. nōn. hospitem ecquem pamphilum	
hic habes. omnēs negabant: neque eum quemquam esse arbitror.
denique hercle iam pudebat: abii. sed quid bacchidem	
ab nostrō adfine exeuntem uideo. quid huic hic est rei.	
[BACCIS] parmeno, opportune tē offers: propere curre ad pamphilum.
[PARMENO] quid eo. [BACCIS] dic mē orare ut ueniat. [PARMENO] ad tē. [BACCIS] immō ad philumenam.
[PARMENO] quid rei est. [BACCIS] tua quod nīl refert percontari desinas.
[PARMENO] nīl aliud dicam. [BACCIS] etiam: cognosse anulum illum myrrinam
gnatae suae fuisse quem ipsus ōlim mī dederat. [PARMENO] sciō.	
tantumne est. [BACCIS] tantum: aderit continuō hoc ubi ex tē audiuerit.
sed cessas. [PARMENO] minime equidem: nam hodiē mihi potestas haud datast:	
ita cursandō atque ambulandō totum hunc contriui diem.

[BACCIS] quantam obtuli aduentu meō laetitiam pampilō hodiē.
quot commodas rēs attuli. quot autem ademi curas.	
gnātum ei restituo, quī paene harunc ipsiusque opera periit:	
uxōrem, quam numquam est ratus posthāc sē habiturum, reddō:	
qua re suspectus suō patrī et phidippō fuit, exsolui:
hic adeō his rebus anulus fuit initium inueniundis.	
nam memini abhinc mēnsis decem fere ad mē nocte prima	
cōnfugere anhelantem domum sine comite, uini plenum,	
cum hoc anulō: extimui ilicō: mī pampile, {inquam} amabo,	
quid exanimatuss obsecrō. aut unde anulum istum nactuss.
dic mī. ille alias rēs agere sē simulare. postquam id uideo,	
nescioquid suspicarier mage coepi, īnstare ut dicat.	
homō sē fatetur ui in uia nescioquam compressisse,	
dicitque sēsē illī anulum, dum luctat, detraxisse.	
eum haec cognouit myrrinā in digitō modo mē habentem,
rogat unde sit: narrō omnia haec: inde est cognitiō facta	
philumenam compressam esse ab eō et fīlium inde hunc natum.	
haec tot propter mē gaudia illī contigisse laetor:	
etsi hoc meretrices aliae nolunt: neque enim est in rem nostram	
ut quisquam amator nuptiis laetetur. uerum ecastor
numquam animum quaesti gratia ad malas adducam partis.	
ego dum illō licitumst usa sum benignō et lepidō et comi.	
incommode mihi nuptiis euenit, factum fateor:	
at pol mē fecisse arbitror ne id meritō mī eueniret.	
multa ex quō fuerint commoda, eius incommoda aequomst ferre.

[PAMPILUS] uide, mī parmeno, etiam sodes ut mī haec certa et clara attuleris,
ne mē in breue conicias tempus gaudiō hoc falsō frui.	
[PARMENO] uisumst. [PAMPILUS] certen. [PARMENO] certe. [PAMPILUS] deus sum sī hoc itast. [PARMENO] uerum reperies.
[PAMPILUS] manedum sodes: timeō ne aliud credam atque aliud nunties.
[PARMENO] maneō. [PAMPILUS] sic tē dixisse opinor, inuenisse myrrinam
bacchidem anulum suom habere. [PARMENO] factum. [PAMPILUS] eum quem ōlim ei dedi:
eaque hoc tē mihi nuntiare iussit. itanest factum. [PARMENO] ita {inquam}.
[PAMPILUS] quis mē est fortunatior uenustatisque adeō plenior.
egon prō hoc tē nuntiō quī donem. quī. quī. nesciō.	
[PARMENO] at ego sciō. [PAMPILUS] quid. [PARMENO] nihilō enim:
nam neque in nuntiō neque in mē ipsō tibi bonī quid sit sciō.	
[PAMPILUS] egon quī ab orcō mortuom mē reducem in lucem feceris
sinam sine munere ā mē abire. āh nimium mē ignauom putās.	
sed bacchidem eccam uideō stare ante ostium:	
mē exspectat crēdō: adibō. [BACCIS] salue {pampile}.
[PAMPILUS] ō bacchis, ō mea bacchis, seruatrix mea.
[BACCIS] bene factum et uolup est. [PAMPILUS] factis ut credam facis:
antiquamque adeō tuam uenustatem obtines	
ut uoluptati obitus sermō aduentus tuos, quoquomque adueneris,	
semper siet. [BACCIS] at tū ecastor morem antiquom atque ingenium obtines
ut ūnus hominum homō tē uiuat numquam quisquam blandior.	
[PAMPILUS] hahahae, tun mihi istuc. [BACCIS] rēctē amasti {pampile} uxōrem tuam:
nam numquam ante hunc diem meis oculis eam, quod nossem, uideram:	
perliberalis uisast. [PAMPILUS] dic uerum. [BACCIS] ita mē dī ament {pampile}.
[PAMPILUS] dic mī, harunc rerum numquid dixti iam patrī. [BACCIS] nīl. [PAMPILUS] neque opus est
adeō muttitō. placet nōn fieri hoc itidem ut in comoediis	
omnia omnēs ubi resciscunt. hic quos par fuerat resciscere	
sciunt: quos nōn autem aequomst scire neque resciscent neque scient.	
[BACCIS] immō etiam quī hoc occultari facilius credas dabō.
myrrina ita phidippō dixit iureiurandō meō
sē fidem habuisse et proptereā tē sibi purgatum. [PAMPILUS] optumest:
speroque hanc rem esse euenturam nōbīs ex sententia.—	
[PARMENO] ere, licetne scire ex tē hodiē, quid sit quod fēcī bonī.
aut quid istuc est quod uōs agitis. [PAMPILUS] nōn licet. [PARMENO] tamen suspicor:
ego hunc ab orcō mortuom quō pactō . . . [PAMPILUS] nescis, parmeno,
quantum hodiē profueris mihi et ex quanta aerumna extraxeris.	
[PARMENO] immō uerō scio, neque hoc inprudēns fēcī. [PAMPILUS] ego istuc satis sciō. [PARMENO] an
temere quicquam parmenō praetereat quod factō usus sit.	
[PAMPILUS] sequere mē intrō, parmenō. [PARMENO] sequor. equidem plus hodiē bonī
fēcī inprudēns quam sciēns ante hunc diem umquam. [CANTOR] plaudite.

-------------------------------------------------------------------------------------

[ADELPHOE]

[PROLOGUS] postquam poeta sēnsit scripturam suam
ab iniquis obseruari, et aduorsarios	
rapere in peiorem partem quam acturi sumus,	
indiciō dē sē ipse erit, uōs eritis iudices	
laudin an uitiō duci factum oporteat.
synapothnescontes diphili comoediast:	
eam commorientis plautus fecit fabulam.	
in graeca adulescēns est quī lenoni eripit	
meretricem in prima fabula: eum plautus locum	
reliquit integrum, eum hic locum sumpsit sibi
in adelphōs, uerbum dē uerbō expressum extulit.	
eam nōs acturi sumus nouam: pernoscite	
furtumne factum existumetis an locum	
reprehēnsum quī praeteritus neglegentiast.	
nam quod istī dicunt maleuoli, homines nobilis
hunc adiutare adsidueque una scribere,	
quod illī maledictum uehemēns esse existumant,	
eam laudem hic ducit maxumam quom illis placet	
quī uōbīs uniuorsis et populō placent,	
quōrum opera in bellō in otiō in negotiō
suō quisque tempore usust sine superbia.	
dehinc ne exspectetis argumentum fabulae,	
senes quī primi uenient i partem aperient,	
in agendō partem ostendent. facite aequanimitas	
poetae ad scribendum augeat industriam.

[MICIO] storax.—non rediit hac nocte ā cena aeschinus
neque seruolorum quisquam quī aduorsum ierant.	
profectō hoc uere dicunt: sī absis uspiam	
aut ibi sī cesses, euenire ea satius est	
quae in tē uxor dicit et quae in animō cogitat
irata quam illa quae parentes propitii.	
uxor, sī cesses, aut tē amare cogitat	
aut tete amari aut potare atque animō obsequi	
et tibi bene esse soli, quom sibi sit male.	
ego quia nōn rediit fīlius quae cogitō et
quibus nunc sollicitor rebus. ne aut ille alserit	
aut uspiam ceciderit aut praefregerit	
aliquid. uah quemquamne hominem in animō īnstituere aut	
parare quod sit carius quam ipsest sibi.	
atque ex mē hic natus nōn est sed ex fratre. is adeō
dissimili studiost iam inde ab adulēscentia:	
ego hanc clementem uītam urbanam atque otium	
secutus sum et, quod fortunatum istī putant,	
uxōrem, numquam habuī. ille contra haec omnia:	
ruri agere uītam: semper parce ac duriter
sē habere: uxōrem duxit: nati filii	
duō: inde ego hunc maiorem adoptaui mihi:	
eduxi ā paruolō: habuī amaui prō meō:	
in eō mē oblecto, solum id est carum mihi.	
ille ut item contra mē habeat faciō sedulō:
dō praetermitto, nōn necesse habeō omnia	
prō meō iure agere: postremo, alii clanculum	
patres quae faciunt, quae fert adulēscentia,	
ea ne mē celet cōnsuefeci fīlium.	
nam quī mentiri aut fallere īnstiterit patrem aut
audebit, tantō magis audebit ceteros.	
pudore et liberalitate liberos	
retinere satius esse crēdō quam metu.	
haec fratri mēcum nōn conueniunt neque placent.	
uenit ad mē saepe clamitāns quid agis, micio.
quor perdis adulēscentem nōbīs. quor amat.	
quor potat. quor tū his rebus sumptum suggeris,	
uestitu nimiō indulges. nimium ineptus es.	
nimium ipse durust praeter aequomque et bonum,	
et errat longe mea quidem sententia
quī imperium credat grauius esse aut stabilius	
ui quod fit quam illud quod amicitia adiungitur.	
mea sic est ratiō et sic animum inducō meum:	
malō coactus quī suom officium facit,	
dum id rescitum iri credit, tantisper cauet:
sī spērat fore clam, rursum ad ingenium redit.	
ill quem beneficiō adiungas ex animō facit,	
studet par referre, praesēns absēnsque idem erit.	
hoc patriumst, potius cōnsuefacere fīlium	
sua sponte rēctē facere quam alienō metu:
hoc pater ac dominus interest. hoc quī nequit	
fateatur nescire imperare liberis.	
sed estne hic ipsus dē quō agebam. et certe is est.	
nescioquid tristem uideō: crēdō, iam ut solet	
iurgabit. saluom tē aduenire {demea}
gaudemus.  [DEMEA] ehem opportune: tē ipsum quaeritō.
[MICIO] quid tristis es.  [DEMEA] rogas mē ubi nōbīs aeschinus
siet. quid tristis ego sum. [MICIO] dixin hoc fore.	
quid fecit.  [DEMEA] quid ille fecerit. quem neque pudet
quicquam neque metuit quemquam neque legem putat
tenere sē ullam. nam illa quae antehac facta sunt	
omittō: modo quid dissignauit. [MICIO] quidnam id est.	
[DEMEA] fores effregit atque in aedis inruit
alienas: ipsum dominum atque omnem familiam	
mulcauit usque ad mortem: eripuit mulierem
quam amabat: clamant omnēs indignissume	
factum esse. hoc aduenienti quot mihi, micio,	
dixere. in orest omnī populō. denique,	
sī cōnferendum exemplumst, nōn fratrem uidet	
rei dare operam, ruri esse parcum ac sobrium.
nullum huiius simile factum. haec quom illī, micio,	
dico, tibi dicō: tū illum corrumpi sinis.	
[MICIO] homine imperitō numquam quicquam iniustiust,	
quī nisi quod ipse fecit nīl rectum putat.	
[DEMEA] quōrsum istuc. [MICIO] quia tū {demea} haec male iudicas.
nōn est flagitium, mihi crēde, adulēscentulum	
scortari neque potare: nōn est: neque fores	
effringere. haec sī neque ego neque tū fecimus,	
nōn siit egestas facere nōs. tū nunc tibi	
id laudi ducis quod tum fecisti inopia.
iniuriumst: nam sī esset unde id fieret,	
faceremus. et tū illum tuom, sī esses homo,	
sineres nunc facere dum per aetatem decet	
potius quam, ubi tē exspectatum eiecisset forās,	
alieniore aetate post faceret tamen.
[DEMEA] prō iuppiter, tū homō adigis mē ad īnsaniam.
nōn est flagitium facere haec adulēscentulum. [MICIO] āh	
ausculta, ne mē optundas dē hac re saepius:	
tuom fīlium dedisti adoptandum mihi:	
is meus est factus: siquid peccat {demea}
mihi peccat: ego illī maxumam partem ferō.	
opsonat potat, olet unguenta: dē meō:	
amat: dabitur ā mē argentum dum erit commodum:	
ubi nōn erit fortasse excludetur foras.	
fores effregit: restituentur: discidit
uestem: resarcietur: et—dis gratia—	
est unde haec fiant, et adhuc nōn molesta sunt.	
postremō aut desine aut cedō quemuis arbitrum:	
tē plura in hac re peccare ostendam.  [DEMEA] ei mihi,
pater esse disce ab aliis quī uere sciunt.
[MICIO] natura tū illī pater es, cōnsiliis ego.	
[DEMEA] tun cōnsulis quicquam. [MICIO] āh, sī pergis, abierō.
[DEMEA] sicin agis. [MICIO] an ego totiēns dē eadem re audiam.
[DEMEA] curaest mihi. [MICIO] et mihi curaest. uerum {demea}
curemus aequam uterque partem: tū alterum,
ego item alterum: nam ambos curare propemodum	
reposcere illumst quem dedisti.  [DEMEA] āh micio.
[MICIO] mihi sic uidetur.  [DEMEA] quid istic. sī tibi istuc placet,
profundat perdat pereat: nīl ad mē attinet.	
iam sī uerbum unum posthāc . . [MICIO] rursum {demea}
irascere.  [DEMEA] an nōn crēdis. repetō quem dedi.
aegrest: alienus nōn sum: sī obstō . . em desinō.	
unum uis curem: curō: et est dis gratia	
quom ita ut uolō est. iste tuos ipse sentiet	
posterius . . nolō in illum grauius dīcere.

[MICIO] nec nīl neque omnia haec sunt quae dicit: tamen	
nōn nīl molesta haec sunt mihi: sed ostendere	
mē aegrē pati illī nolui. nam itast homō:	
quom placo, aduorsor sedulō et deterreō:	
tamen uix humane patitur: uerum sī augeam
aut etiam adiutor siem eius iracundiae,	
īnsaniam profectō cum illō. etsi aeschinus	
nōn nullam in hac re nōbīs facit iniuriam.	
quam hic nōn amauit meretricem. aut quoi nōn dedit	
aliquid. postremō nuper crēdō iam omnium
taedebat dixit uelle uxōrem ducere.	
sperabam iam deferuisse adulēscentiam:	
gaudebam. ecce autem dē integro. nisi, quidquid est,	
uolō scire atque hominem conuenire, sī apud forumst.

[SANNIO] obsecrō, populares, ferte miserō atque innocenti auxilium,
subuenite inopi. [AESCHINUS] otiose: nunciam ilicō hic cōnsiste.
quid respectas. nīl periclist: numquam dum ego aderō hic tē tanget.	
[SANNIO] ego istam inuitis omnibus.	
[AESCHINUS] quamquamst scelestus nōn committet hodiē umquam iterum ut uapulet.
[SANNIO] aeschine, audi ne tē ignarum fuisse dicas meorum morum:
lenō ego sum. [AESCHINUS] sciō. [SANNIO] at ita ut usquam fuit fide quisquam optuma.
tū quod tē posterius purges hanc iniuriam mī nolle	
factam esse, huiius nōn faciam. crēde hoc, ego meum ius persequar	
neque tū uerbis solues umquam quod mihi re male feceris.	
noui ego uostra haec: nollem factum: iusiurandum dabitur tē esse
indignum iniuria hac—indignis quom egomet sim acceptus modis.	
[AESCHINUS] abi prae strenue ac fores aperi. [SANNIO] ceterum hoc nihili facis.
[AESCHINUS] i intrō nunciam. [SANNIO] enim nōn sinam. [AESCHINUS] accede illuc, parmenō
nimium istoc abisti, hic propter hunc adsiste: em sic uolō.	
caue nunciam oculos ā meis oculis quoquam demoueas tuos
ne mora sit, sī innuerim, quīn pugnus continuō in mala haereat.	
[SANNIO] istuc uolō ergō ipsum experiri. [AESCHINUS] em serua. [PARMENO] omitte mulierem.
[SANNIO] ō facinus indignum. [AESCHINUS] geminabit nisi caues. [SANNIO] ei, miseriam.
[AESCHINUS] nōn innueram: uerum in istam partem potius peccatō tamen.
i nunciam.— [SANNIO] quid hoc reist. regnumne, aeschine, hic tū possides.
[AESCHINUS] sī possiderem, ornatus esses ex tuis uirtutibus.
[SANNIO] quid tibi rei mecumst. [AESCHINUS] nīl. [SANNIO] quid. nostin quī sim. [AESCHINUS] nōn desiderō.
[SANNIO] tetigin tui quicquam. [AESCHINUS] sī attigisses, ferres īnfortunium.
[SANNIO] quī tibi magis licet meam habere prō qua ego argentum dedi.	
responde. [AESCHINUS] ante aedis nōn fecisse erit melius hic conuicium:
nam sī molestus pergis esse, iam intrō abripiere atque ibi	
usque ad necem operiere loris. [SANNIO] loris liber. [AESCHINUS] sic erit.
[SANNIO] ō hominem inpurum. hicin libertatem aiunt esse aequam omnibus.	
[AESCHINUS] sī satis iam debacchatus es, leno, audi sī uis nunciam.
[SANNIO] egon debacchatus sum autem an tū in mē. [AESCHINUS] mitte ista atque ad rem redi.
[SANNIO] quam rem. quō redeam. [AESCHINUS] iamne mē uis dīcere id quod ad tē attinet.
[SANNIO] cupio, modo aequi aliquid. [AESCHINUS] uah lenō iniqua mē nōn uolt loqui.
[SANNIO] lenō sum, fateor, pernicies communis adulēscentium,	
periurus, pestis: tamen tibi ā mē nulla est orta iniuria.	
[AESCHINUS] nam hercle etiam hoc restat. [SANNIO] illuc quaesō redi quō coepisti, aeschine.
[AESCHINUS] minis uiginti tū illam emisti quae rēs tibi uortat male.:
argenti tantum dabitur. [SANNIO] quid sī ego tibi illam nolō uendere.	
coges mē. [AESCHINUS] minime. [SANNIO] namque id metui. [AESCHINUS] neque uendundam cēnseō
quae liberast: nam ego liberali illam adserō causa manu.	
nunc uide utrum uis, argentum accipere an causam meditari tuam.
delibera hoc dum ego redeo, lenō. [SANNIO] prō supreme iuppiter,
minime miror quī īnsanire occipiunt ex iniuria.	
domō mē eripuit, uerberauit: mē inuitō abduxit meam	
ob male facta haec tantidem emptam postulat sibi tradier:	
homini miserō plus quingentos colaphos īnfregit mihi.
uerum enim quandō bene promeruit, fiat: suom ius postulat.	
age, iam cupiō sī modo argentum reddat. sed ego hoc hariolor:	
ubi mē dixerō dare tanti, testis faciet ilico	
uendidisse mē: dē argento—somnium: mox: cras redi.	
id quoque possum ferre sī modo reddat, quamquam iniuriumst.
uerum cogitō id quod rēs est: quandō eum quaestum occeperis,	
accipiunda et mussitanda iniuria adulēscentiumst.	
sed nēmō dabit—: frustra egomet mēcum hās rationes putō.	

[SURUS] tace, egomet conueniam iam ipsum: cupide accipiat faxō atque etiam	
bene dicat sēcum esse actum.—quid istuc, sanniost quod tē audiō
nescioquid concertasse cum ero. [SANNIO] numquam uidi iniquius	
certationem comparatam quam haec hodiē inter nōs fuit:	
ego uapulando, ill uerberando, usque ambō defessi sumus.	
[SURUS] tua culpa. [SANNIO] quid agerem. [SURUS] adulēscenti morem gestum oportuit.	
[SANNIO] quī potui melius quī hodiē usque os praebui. [SURUS] age, scīs quid loquar:
pecuniam in locō neglegere maxumum interdumst lucrum. hui	
metuisti, sī nunc dē tuō iure concessisses paullulum atque	
adulēscenti esses morigeratus, hominum homō stultissime,	
ne nōn tibi istuc feneraret. [SANNIO] ego spem pretiō nōn emō.	
[SURUS] numquam rem facies: abi, nescis inescare homines, sanniō.
[SANNIO] crēdō istuc melius esse: uerum ego numquam adeō astutus fui	
quīn quidquid possem mallem auferre potius in praesentia.	
[SURUS] age, noui tuom animum: quasi iam usquam tibi sint uiginti minae	
dum huic obsequare: praeterea autem tē aiunt proficisci cyprum. [SANNIO] hem.	
[SURUS] coemisse hinc quae illuc ueheres multa, nauem conductam: hoc, scio,
animus tibi pendet. ubi illinc, spero, redieris tamen, hoc ages.	
[SANNIO] nusquam pedem. periī hercle: hac illī spe hoc inceperunt. [SURUS] timet:	
inieci scrupulum homini. [SANNIO] ō scelera: illuc uide	
ut in ipsō articulō oppressit. emptae mulieres	
complures et item hinc alia quae portō cyprum.
nisi eō ad mercatum uenio, damnum maxumumst.	
nunc sī hoc omitto—, actum agam ubi illinc redierō:	
nīl est: refrixerit res—nunc demum uenis.	
quor passuss. ubi eras.—ut sit satius perdere	
quam hic nunc manere tam diu aut tum persequi.
[SURUS] iamne enumerasti quot ad tē rediturum putes.	
[SANNIO] hoccin illō dignumst. hoccin incipere aeschinum,	
per oppressionem ut hanc mī eripere postulet.	
[SURUS] labascit: unum hoc habeō. uide sī satis placet:	
potius quam uenias in perīclum, sannio,
seruesne an perdas totum, diuiduom face:	
minas decem conradet alicunde. [SANNIO] ei mihi,	
etiam dē sorte nunc ueniō in dubium miser.	
pudet nīl. omnis dentis labefecit mihi,	
praeterea colaphis tuber est totum caput:
etiam īnsuper defraudet. nusquam abeō. [SURUS] ut lubet.	
numquid uis quīn abeam. [SANNIO] immō hercle hoc quaesō, syre:	
utut haec sunt acta, potius quam litis sequar,	
meum mihi reddatur saltem quanti emptast, syre.	
sciō tē nōn usum antehac amicitia mea:
memorem mē dīcēs esse et gratum. [SURUS] sedulo	
faciam. sed ctesiphonem uideō: laetus est	
dē amica. [SANNIO] quid quod tē oro. [SURUS] paullisper mane.	

[CTESIPO] abs quiuis homine, quom est opus, beneficium accipere gaudeas:
uerum enimuerō id demum iuuat sī quem aequomst facere is bene facit.
ō frater, frater, quid ego nunc tē laudem. satis certō scio,	
numquam ita magnifice quicquam dicam id uirtus quīn superet tua.	
itaque unam hanc rem mē habere praeter aliōs praecipuam arbitror,	
fratrem, hominem neminem esse primarum artium mage principem.	
[SURUS] ō ctesiphō. [CTESIPO] ō syre, aeschinūs ubist. [SURUS] ellum, tē exspectat domi. [CTESIPO] hem.
[SURUS] quid est. [CTESIPO] quid sit. illius opera {sure} nunc uiuō. festiuom caput:
quīn omnia sibi post putarit esse prae meō commodō:	
maledicta famam meum laborem et peccatum in sē trānstulit.	
nīl pote supra. quidnam foris crepuit. [SURUS] mane mane: ipse exit foras.	

[AESCHINUS] ubi est ill sacrilegus. [SANNIO] mē quaerit. num quid nam ecfert. occidi:
nīl uideō. [AESCHINUS] ehem opportune: tē ipsum quaerō: quid fit, ctesipho.	
in tutost omnīs rēs: omitte uerō tristitiem tuam.	
[CTESIPO] ego illam hercle uerō omittō quiquidem tē habeam fratrem: ō mī aeschine,
ō mī germane. āh uereor coram in os tē laudare amplius,	
ne id adsentandi mage quam quō habeam gratum facere existumes.
[AESCHINUS] age, inepte, quasi nunc nōn norimus nōs inter nōs, ctesiphō.	
hoc mihi dolet, nōs paene serō scisse et paene in eum locum	
redisse ut, sī omnēs cuperent, nīl tibi possent auxiliarier.	
[CTESIPO] pudebat. [AESCHINUS] āh stultitiast istaec, nōn pudor. tam ob paruolam
rem paene ē patria. turpe dictu. deos quaesō ut istaec prohibeant.
[CTESIPO] peccaui. [AESCHINUS] quid ait tandem nōbīs sannio. [SURUS] iam mitis est.
[AESCHINUS] ego ad forum ibō ut hunc absoluam: tū intrō ad illam, ctesiphō.	
[SANNIO] syre, īnsta. [SURUS] eamus: namque hic properat in cyprum. [SANNIO] ne tam quidem	
quam uis: etiam maneō otiosus hic. [SURUS] reddetur: ne time.	
[SANNIO] at ut omne reddat. [SURUS] omne reddet: tace modo ac sequere hac. [SANNIO] sequor.—
[CTESIPO] heus heus syre. [SURUS] em quid est. [CTESIPO] obsecrō hercle tē, hominem istum inpurissimum
quam prīmum absoluitote ne, sī magis irritatus siet,	
aliqua ad patrem hoc permanet atque ego tum perpetuō perierim.	
[SURUS] nōn fiet: bonō animō estō: tū cum illa intus tē oblecta interim	
et lectulos iube sterni nōbīs et parari cetera.
ego iam trānsacta re conuortam mē domum cum opsoniō.	
[CTESIPO] ita quaesō. quandō hoc bene successit, hilarem hunc sumamus diem.

[SOSTRATA] obsecrō {mea nutrix} quid nunc fiet. [CANTARA] quid fiet, rogas.
rēctē edepol sperō. modo dolores, mea tū, occipiunt primulum:	
iam nunc times, quasi numquam adfueris, numquam tute pepereris.
[SOSTRATA] miseram mē, neminem habeō solae sumus: geta autem hic nōn adest	
nec quem ad obstetricem mittam, nec quī accersat aeschinum.	
[CANTARA] pol is quidem iam hic aderit: nam numquam unum intermittit diem
quīn semper ueniat. [SOSTRATA] solus mearum miseriarumst remedium.	
[CANTARA] ē re nata melius fieri haud potuit quam factumst, era,
quandō uitium oblatumst, quod ad illum attinet potissimum,	
talem, tali genere atque animo, natum ex tanta familia.	
[SOSTRATA] ita pol est ut dicis: saluos nōbīs deos quaesō ut siet.	

[GETA] nunc illud est quom, sī omnia omnēs sua cōnsilia cōnferant	
atque huic malō salutem quaerant, auxili nīl adferant,
quod mihique eraeque filiaeque erilist. uae miserō mihi.	
tot rēs repente circumuallant sē unde emergi nōn potest:	
uis egestas iniustitia solitudō īnfamia.	
hoccin saeclum. ō scelera, ō genera sacrilega, ō hominem inpium.	
[SOSTRATA] mē miseram, quidnam est quod sic uideō timidum et properantem getam.
[GETA] quem neque fides neque iusiurandum neque illum misericordia	
repressit neque reflexit neque quod partus īnstabat prope	
quoi miserae indigne per uim uitium obtulerat. [SOSTRATA] nōn intellego	
satius quae loquitur. [CANTARA] propius obsecrō accedamus, sostrata. [GETA] āh
mē miserum, uix sum compos animi, ita ardeō iracundia.
nīl est quod malim quam illam totam familiam dari mī obuiam,	
ut ego iram hanc in eos euomam omnem, dum aegritudō haec est recēns.	
satis mihi id habeam supplici dum illos ulciscar modo.	
seni animam prīmum exstinguerem ipsi quī illud produxit scelus:	
tum autem syrum inpulsorem, uah, quibus illum lacerarem modis.
sublimem medium prīmum arriperem et capite in terra statuerem,	
ut cerebrō dispergat uiam:	
adulēscenti ipsi eriperem oculōs, post haec praecipitem darem:	
ceteros—ruerem agerem raperem tunderem et prosternerem.	
sed cessō eram hoc malō inpertiri propere. [SOSTRATA] reuocemus: geta. [GETA] hem
quisquiss, sineme. [SOSTRATA] ego sum sostrata. [GETA] ubi east. tē ipsam quaeritō.	
sō. tē exspectō: oppidō opportune tē obtulisti mī obuiam.	
ge. era . . [SOSTRATA] quid est. quid trepidas. [GETA] ei mihi. [CANTARA] quid festinās, mī geta.
animam recipe. [GETA] prorsus . . [SOSTRATA] quid istuc prorsus ergost. [GETA] periimus:	
actumst. [SOSTRATA] eloquere obsecrō tē quid sit. [GETA] iam . . [SOSTRATA] quid iam, geta.
[GETA] aeschinus . . [SOSTRATA] quid is ergo. [GETA] alienus est ab nostra familia. [SOSTRATA] hem	
periī. quare. [GETA] amare occepit aliam. [SOSTRATA] uae miserae mihi.	
[GETA] neque id occulte fert, ab lenone ipsus eripuit palam.	
[SOSTRATA] satin hoc certumst. [GETA] certum: hisce oculis egomet uidi, sostrata. [SOSTRATA] āh	
mē miseram. quid iam credas aut quoi credas. nostrumne aeschinum,
nostram uītam omnium, in quō nostrae spes opesque omnēs sitae	
erant. quī sine hac iurabat sē unum numquam uicturum diem.	
quī sē in sui gremiō positurum puerum dicebat patris,	
ita obsecraturum ut liceret hanc sibi uxōrem ducere.	
[GETA] era, lacrumas mitte ac potius quod ad hanc rem opus est porrō prospice:
patiamurne an narremus quoipiam. [CANTARA] au au, mī homo, sanun es.
an hoc proferendum tibi uidetur esse. [GETA] miquidem nōn placet.	
iam prīmum illum alienō animō ā nōbīs esse rēs ipsa indicat.	
nunc sī hoc palam proferimus ille īnfitias ibit, sat sciō:	
tua fama et gnatae uīta in dubium ueniet. tum sī maxume
fateatur, quom amat aliam, nōn est utile hanc illī dari.	
quāpropter quoquō pactō tacitost opus. [SOSTRATA] āh minime gentium:	
nōn faciam. [GETA] quid ages. [SOSTRATA] proferam. [CANTARA] hem, mea sostrata, uide quam rem agis.
[SOSTRATA] peiore rēs locō nōn potis est esse quam in quō nunc sitast.	
prīmum indotatast: tum praeterea, quae secunda ei dos erat,
periit: prō uirgini dari nuptum nōn potest. hoc relicuomst:	
sī īnfitias ibit, testis mēcum est anulus quem miserat.	
postremo, quandō ego cōnsciā mihi sum ā mē culpam esse hanc procul	
neque pretium neque rem ullam intercessisse illa aut mē indignam, geta,	
experiar. [GETA] quid istic. cedō ut melius dicas. [SOSTRATA] tū, quantum potest,
abi atque hegioni cognatō huiius rem enarratō omnem ordine:	
nam is nostrō simulō fuit summus et nōs coluit maxume.	
[GETA] nam hercle alius nēmō respiciet nōs. [SOSTRATA] propera tū, mea canthara,	
curre, obstetricem accerse, ut quom opus sit ne in morā nōbīs siet.	

[DEMEA] disperii. ctesiphonem audiui fīlium
una fuisse in raptione cum aeschinō.	
id miserō restat mihi mali sī illum potest,	
quī aliquoi reist, etiam eum ad nequitiem adducere.	
ubi ego illum quaeram. crēdō abductum in ganeum	
aliquō: persuasit ille inpurus, sat sciō.
sed eccum syrum ire uideō: hinc scibō iam ubi siet.	
atque hercle hic dē grege illost: sī mē sēnserit	
eum quaeritare, numquam dicet carnufex.	
nōn ostendam id mē uelle. [SURUS] omnem rem modo seni	
quō pactō haberet enarramus ordine:
nīl quicquam uidi laetius. [DEMEA] prō iuppiter,	
hominis stultitiam. [SURUS] conlaudauit fīlium:	
mihi, quī id dedissem cōnsilium, egit gratias.	
[DEMEA] disrumpor. [SURUS] argentum adnumerauit ilicō:	
dedit praeterea in sumptum dimidium minae:
id distributum sane est ex sententia. [DEMEA] em	
huic mandes siquid rēctē curatum uelis.	
[SURUS] ehem demea, haud aspexeram tē. quid agitur.	
[DEMEA] quid agatur. uostram nequeō mirari satis	
rationem. [SURUS] est hercle inepta, ne dicam dolo, atque
absurda. piscis ceteros purga, dromō:	
gongrum istum maxumum in aqua sinitō ludere	
tantisper: ubi ego uenero, exossabitur:	
prius nolō. [DEMEA] haecin flagitia. [SURUS] miquidem nōn placent	
et clamō saepe. salsamenta haec, stephanio,
fac macerentur pulchre. [DEMEA] dī uostram fidem,	
utrum studione id sibi habet an laudi putat	
fore sī perdiderit gnātum. uae miserō mihi.	
uidere uideor iam diem illum quom hinc egēns	
profugiet aliquō militatum. [SURUS] ō demea,
istuc est sapere, nōn quod ante pedes modost	
uidere sed etiam illa quae futura sunt	
prospicere. [DEMEA] quid. istaec iam penes uōs psaltriast.	
[SURUS] ellam intus. [DEMEA] ehō an domist habiturus. [SURUS] crēdō, ut est	
dementia. [DEMEA] haecin fieri. [SURUS] inepta lenitas
patris et facilitas praua. [DEMEA] fratris mē quidem	
pudet pigetque. [SURUS] nimium inter uōs {demea} ac	
nōn quia ades praesēns dicō hoc pernimium interest.	
tū quantus quantuss nīl nisi sapientia es,	
ill somnium. sineres uerō illum tū tuom
facere haec. [DEMEA] sinerem illum. aut nōn sex totis mēnsibus	
prius olfecissem quam ille quicquam coeperet.	
[SURUS] uigilantiam tuam tū mihi nārrās. [DEMEA] sic siet	
modo ut nunc est quaesō. [SURUS] ut quisque suom uolt esse itast.	
[DEMEA] quid eum. uidistin hodiē. [SURUS] tuomne fīlium.
abigam hunc rus. iamdudum aliquid ruri agere arbitror.	
[DEMEA] satin scīs ibi esse. [SURUS] oh quī egomet produxi. [DEMEA] optumest:	
metui ne haereret hic. [SURUS] atque iratum admodum.	
[DEMEA] quid autem. [SURUS] adortust iurgiō fratrem apud forum	
dē psaltria istac. [DEMEA] ain uero. [SURUS] uah nīl reticuit.
nam ut numerabatur forte argentum, interuenit	
homō dē inprouisō: coepit clamare ō aeschine,	
haecin flagitia facere tē. haec tē admittere	
indigna genere nostro. [DEMEA] oh lacrumō gaudio.	
[SURUS] nōn tū hoc argentum perdis sed uītam tuam.
[DEMEA] saluos sit. spero, est similis maiorum suom. [SURUS] hui.	
[DEMEA] syre, praeceptorum plenust istōrum ille. [SURUS] phy.	
domi habuit unde disceret. [DEMEA] fit sedulō:	
nīl praetermittō: cōnsuefaciō: denique	
īnspicere, tamquam in speculum, in uitas omnium
iubeō atque ex aliis sumere exemplum sibi:	
hoc facitō. [SURUS] rēctē sane. [DEMEA] hoc fugitō. [SURUS] callide.	
[DEMEA] hoc laudist. [SURUS] istaec rēs est. [DEMEA] hoc uitiō datur.	
[SURUS] probissime. [DEMEA] porrō autem . . [SURUS] nōn hercle otiumst	
nunc mī auscultandi. piscis ex sententia
nactus sum: i mihi ne corrumpantur cautiost.	
nam id nōbīs tam flagitiumst quam illa {demea}	
nōn facere uōbīs quae modo dixti: et quod queo	
cōnseruis ad eundem istunc praecipiō modum:	
hoc salsumst, hoc adustumst, hoc lautumst parum:
illud rēctē: iterum sic mementō. sedulo	
moneō quae possum prō mea sapientia:	
postremo, tamquam in speculum, in patinās {demea}	
īnspicere iubeō et moneō quid factō usus sit.	
inepta haec esse nōs quae facimus sentiō:
uerum quid facias. ut homost ita morem geras.	
numquid uis. [DEMEA] mentem uōbīs meliorem dari.	
[SURUS] tū rus hinc ibis. [DEMEA] recta. [SURUS] nam quid tū hic agās,	
ubi siquid bene praecipias nēmō obtemperat.—	

[DEMEA] ego uerō hinc abeo, quandō is quam ob rem huc ueneram
rus abiit: illum curō unum, ille ad mē attinet:	
quandō ita uolt frater, dē istoc ipse uiderit.	
sed quis illic est procul quem uideo. estne hegio	
tribulis noster. sī satis cernō is herclest. uaha	
homō amicus nōbīs iam inde ā puerō ō dī bonī,
ne illius modi iam magna nōbīs ciuium	
paenuriast, homō antiqua uirtute ac fide.	
haud citō mali quid ortum ex hoc sit publice.	
quam gaudeo. ubi etiam huiius generis reliquias	
restare uideo, uah uiuere etiam nunc lubet.
opperiar hominem hic ut salutem et conloquar.	

he. prō dī inmortales, facinus indignum, geta.	
quid nārrās. [GETA] sic est factum. [HEGIO] ex illan familia
tam inliberale facinus esse ortum. ō aeschine,	
pol haud paternum istuc dedisti. [DEMEA] uidelicet
dē psaltria hac audiuit: id illī nunc dolet	
alieno, pater is nihili pendit. ei mihi.	
utinam hic prope adesset alicubi atque audiret haec.	
he. nisi facient quae illos aequomst, haud sic auferent.	
[GETA] in tē spes omnis, hegio, nōbīs sitast:
tē solum habemus, tū es patronus, tū pater:	
ille tibi moriēns nōs commendauit senex:	
sī deseris tū periimus. [HEGIO] caue dixeris:
neque faciam neque mē satis pie posse arbitror.	
[DEMEA] adibō. saluere hegionem plurumum
iubeō. [HEGIO] oh tē quaerebam ipsum: salue, demea.
[DEMEA] quid autem. [HEGIO] maior fīlius tuos aeschinus,
quem fratri adoptandum dedisti, neque bonī	
neque liberalis functus officiumst uiri.	
[DEMEA] quid istuc est. [HEGIO] nostrum amicum noras simulum atque
aequalem. [DEMEA] quidnī. [HEGIO] filiam eius uirginem
uitiauit. [DEMEA] hem. [HEGIO] mane: nondum audisti {demea}
quod est grauissimum. [DEMEA] an quid est etiam amplius.	
he. uerō amplius: nam hoc quidem ferundum aliquō modost:	
persuasit nox amor uinum adulēscentia:
humanumst. ubi scit factum, ad matrem uirginis	
uenit ipsus ultrō lacrumāns orāns obsecrāns	
fidem dāns, iurāns sē illam ducturum domum.	
ignotumst tacitumst creditumst. uirgō ex eo	
compressu grauida factast mēnsis hic decumus est:
ill bonus uir nōbīs psaltriam, sī dis placet,	
parauit quicum uiuat, illam deserit.	
[DEMEA] prō certō tū istaec dicis. [HEGIO] mater uirginis
in mediost, ipsa uirgo, rēs ipsa, hic geta	
praeterea, ut captusest seruolorum, nōn malus
neque iners: alit illās, solus omnem familiam	
sustentat: hunc abduce uinci, quaere rem.	
[GETA] immō hercle extorque, nisi ita factumst, demea.	
postremō nōn negabit: coram ipsum cedō.	
[DEMEA] pudet: nec quid agam nec quid huic respondeam
sciō. [PAMPILUS] {⁴¹intus}⁴¹ miseram mē, differor doloribus.	
iunō lucina, fer opem. serua mē obsecrō. [HEGIO] hem
numnam illa quaesō parturit. [GETA] certe, hegiō. [HEGIO] em
illaec fidem nunc uostram inplorat, demea:	
quod uōs uis cogit id uoluntate impetret.
haec prīmum ut fiant deos quaesō ut uōbīs decet.	
sin aliter animus uoster est, ego {demea}	
summa ui defendam hanc atque illum mortuom.	
cognatus mihi erat: una ā pueris paruolis	
sumus educati: una semper militiae et domi
fuimus: paupertatem una pertulimus grauem.	
quāpropter nitar faciam experiar, denique	
animam relinquam potius quam illās deseram.	
quid mihi respondes. [DEMEA] fratrem conueniam, hegiō:	
is quod mī dē hac re dederit cōnsilium id sequar.ā
he. sed {demea} hoc tū facitō cum animō cogites:
quam uōs facillime agitis, quam estis maxume	
potentes dites fortunati nobiles,	
tam maxume uōs aequō animō aequa noscere	
oportet, sī uōs uoltis perhiberi probos.	
[DEMEA] reditō: fīent quae fieri aequomst omnia.
he. decet tē facere. geta, duc mē intrō ad sostratam.—	
[DEMEA] nōn mē indicente haec fiunt: utinam hic sit modo	
defunctum. uerum nimia illaec licentia	
profectō euadit in aliquod magnum malum.	
ibō ac requiram fratrem ut in eum haec euomam.

[HEGIO] bonō animō fac sis, sostrata, et istam quod potes
fac cōnsolere. ego micionem, sī apud forumst,	
conueniam atque ut rēs gestast narrabō ordine:	
sī est facturus ut sit officium suom,	
faciat: sin aliter dē hac re est eius sententia,
respondeat mī, ut quid agam quam prīmum sciam.	

[CTESIPO] ain patrem hinc abisse rus. [SURUS] iamdudum. [CTESIPO] dic sodes. [SURUS] apud uillamst:
nunc quom maxume operis aliquid facere crēdō. [CTESIPO] utinam quidem.
quod cum salute eius fiat, ita sē defetigarit uelim	
ut triduō hoc perpetuō prorsum ē lectō nequeat surgere.
[SURUS] ita fiat, et istoc siqui potis est rectiūs. [CTESIPO] ita: nam hunc diem
misere nimis cupio, ut coepi, perpetuom in laetitia degere.	
et illud rus nulla alia causa tam male odi nisi quia propest:	
quod sī abesset longius,	
prius nox oppressisset illī quam huc reuorti posset iterum.
nunc ubi mē illic nōn uidebit, iam huc recurret, sat sciō:	
rogitabit mē ubi fuerim: ego hodiē totō nōn uidi die.	
quid dicam. [SURUS] nilne in mentemst. [CTESIPO] numquam quicquam. [SURUS] tantō nequior.
cliēns amicus hospes nemost uōbīs. [CTESIPO] sunt: quid postea.
[SURUS] hisce opera ut data sit. [CTESIPO] quae nōn data sit. nōn potest fieri. [SURUS] potest.
[CTESIPO] interdius: sed sī hic pernocto, causae quid dicam, syre.
[SURUS] uah quam uellem etiam noctu amicis operam mos esset dari.	
quīn tū otiosus estō: ego illius sēnsum pulchre calleō.	
quom feruit maxume, tam placidum quam ouem reddō. [CTESIPO] quomodo.
[SURUS] laudarier tē audit lubenter: faciō tē apud illum deum:
uirtutes narrō. [CTESIPO] meas. [SURUS] tuas: homini ilicō lacrumae cadunt
quasi puerō gaudiō. em tibi autem. [CTESIPO] quidnamst. [SURUS] lupus in fabula.
[CTESIPO] pater est. [SURUS] ipsust. [CTESIPO] syre, quid agimus. [SURUS] fuge modo intrō: ego uiderō.
[CTESIPO] siquid rogabit, nusquam tū mē: audistin. [SURUS] potin ut desinas.

[DEMEA] ne ego homō sum īnfelix: prīmum fratrem nusquam inueniō gentium:
praeterea autem, dum illum quaero, ā uilla mercennarium	
uidi: is fīlium negat esse rure. nec quid agam sciō.	
[CTESIPO] syre. [SURUS] quid est. [CTESIPO] men quaerit. [SURUS] uerum. [CTESIPO] periī. [SURUS] quīn tū animō bonō es.
[DEMEA] quid hoc, malum, īnfelicitatis. nequeō satis decernere:	
nisi mē crēdō huic esse natum rei, ferundis miseriis.
primus sentiō mala nostra, primus resciscō omnia,	
primus porrō obnuntio, aegrē solus siquid fit ferō.	
[SURUS] rideō hunc: prīmum ait sē scire: is solus nescit omnia.	
[DEMEA] nunc redeo, sī forte frater redierit uisō. [CTESIPO] syre,
obsecrō uide ne ille huc prorsus sē inruat. [SURUS] etiam taces.
ego cauebō. [CTESIPO] numquam hercle ego hodiē istuc committam tibi:
nam mē iam in cellam aliquam cum illa concludam: id tutissimumst.	
[SURUS] age, tamen ego hunc amouebō.— [DEMEA] sed eccum sceleratum syrum.	
[SURUS] nōn hercle hic quī uolt durare quisquam, sī sic fit, potest.	
scire equidem uolō quot mihi sint domini: quae haec est miseria.
[DEMEA] quid ille gannit. quid uolt. quid ais, bone uir. est frater domi.	
[SURUS] quid, malum, bone uir mihi nārrās. equidem periī. [DEMEA] quid tibist.	
[SURUS] rogitas. ctesiphō mē pugnis miserum et istam psaltriam	
usque occidit. [DEMEA] hem quid nārrās. [SURUS] em uide ut discidit labrum.	
[DEMEA] quam ob rem. [SURUS] mē inpulsore hanc emptam esse ait. [DEMEA] nōn tū eum rus hinc modo
produxe aibas. [SURUS] factum: uerum uenit post īnsaniēns:	
nīl pepercit. nōn puduisse uerberare hominem senem.	
quem ego modo puerum tantillum in manibus gestaui meis.	
[DEMEA] laudō: ctesipho, patrissas: abi, uirum tē iudicō.	
[SURUS] laudas. ne ille continebit posthāc, sī sapiet, manus.
[DEMEA] fortiter. [SURUS] perquam, quia miseram mulierem et mē seruolum,	
quī referire nōn audebam, uicit: hui perfortiter.	
[DEMEA] nōn potuit melius. idem quod ego sentit tē esse huic rei caput.	
sed estne frater intus. [SURUS] nōn est. [DEMEA] ubi illum inueniam cogitō.	
[SURUS] sciō ubi sit, uerum hodiē numquam mōnstrabō. [DEMEA] hem quid ais. [SURUS] ita.
[DEMEA] dimminuetur tibi quidem iam cerebrum. [SURUS] at nomen nescio	
illius hominis, sed locum noui ubi sit. [DEMEA] dic ergō locum.	
[SURUS] nostin porticum apud macellum hanc deorsum. [DEMEA] quidnī nouerim.	
[SURUS] praeteritō hac recta platea sursum: ubi eō ueneris,	
cliuos deorsum uorsum est: hac tē praecipitatō. postea
est ad hanc manum sacellum: ibi angiportum propter est.	
[DEMEA] quodnam. [SURUS] illic ubi etiam caprificus magna est. [DEMEA] noui. [SURUS] hac pergitō.	
[DEMEA] id quidem angiportum nōn est peruium. [SURUS] uerum hercle. uah	
cēnsen hominem mē esse. erraui: in porticum rursum redi:	
sane hac multō propius ibis et minor est erratiō.
scin cratini huiius ditis aedis. [DEMEA] sciō. [SURUS] ubi eās praeterieris,	
ad sinistram hac recta platea, ubi ad dianae ueneris,	
itō ad dextram: prius quam ad portam ueniās, apud ipsum lacum	
est pistrilla et exaduorsum fabrica: ibist. [DEMEA] quid ibi facit.	
[SURUS] lectulos—in sole—ilignis pedibus faciundos dedit.
[DEMEA] ubi potetis uōs: bene sane. sed cessō ad eum pergere.—	
[SURUS] i sane: ego tē exercebō hodiē, ut dignus es, silicernium.	
aeschinus odiose cessat: prandium corrumpitur:	
ctesiphō autem in amorest totus. ego iam prospiciam mihi:	
nam iam abibō atque unum quicquid, quod quidem erit bellissimum,
carpam et cyathos sorbilāns paullatim hunc producam diem.	

[MICIO] ego in hac re nīl reperiō quam ob rem lauder tantō opere, hegiō:	
meum officium facio, quod peccatum ā nōbīs ortumst corrigō.	
nisi sī mē in illō credidisti esse hominum numerō quī ita putant,	
sibi fieri iniuriam ultrō sī quam fecere ipsi expostules,
et ultrō accusant. id quia nōn est ā mē factum agis gratias.	
he. āh minime: numquam tē aliter atque es in animum induxi meum.	
sed quaesō ut una mēcum ad matrem uirginis eās, micio,	
atque istaec eadem quae mihi dixti tute dicas mulieri:	
suspicionem hanc propter fratrem eius esse et illam psaltriam.
[MICIO] sī ita aequom cēnses aut sī ita opus est facto, eamus. [HEGIO] bene facis:
nam et illic animum iam releuabis, quae dolore ac miseria	
tabescit, et tuō officiō fueris functus. sed sī aliter putās,	
egomet narrabō quae mihi dixti. [MICIO] immō ego ibō. [HEGIO] bene facis.
omnēs, quibus rēs sunt minus secundae, mage sunt nescioquō modo
suspiciosi: ad contumeliam omnia accipiunt magis:	
propter suam inpotentiam sē semper credunt claudier.	
quāpropter tē ipsum purgare ipsi coram placabilius est.	
[MICIO] et rēctē et uerum dicis. [HEGIO] sequere mē ergō hac intrō. [MICIO] maxume.

[AESCHINUS] discrucior animi:
hocin dē inprouisō mali mihi obici tantuma
ut neque quid mē faciam nec quid agam certus siem.
membra metu debilia sunt: animus timore obstipuit:	
pectore cōnsistere nīl cōnsili quit.	
uaha
quō modo mē ex hac expediam turba.
tanta nunc suspiciō dē mē incidit neque ea inmeritō:
sostrata credit mihi mē psaltriam hanc emisse: id anus mī indicium fecit.-
nam ut hinc forte ad obstetricem erat missa, ubi uidi, ilicō
accedo, rogitō pamphilā quid agat, iam partus adsiet,	
eon obstetricem accersat. illa exclamat abi abi iam, aeschine,
satis diu dedisti uerba, sat adhuc tua nōs frustratast fides.	
hem quid istuc obsecrō {inquam} est. ualeās, habeas illam quae placet.	
sēnsī ilicō id illās suspicari, sed mē reprehendi tamen	
nēquid dē fratre garrulae illī dicerem ac fieret palam.	
nunc quid faciam. dicam fratris esse hanc. quod minimest opus
usquam ecferri. ac mittō: fieri potis est ut nequa exeat:	
ipsum id metuō ut credant. tot concurrunt ueri similia:	
egomet rapui ipse, egomet solui argentum, ad mē abductast domum.	
haec adeō mea culpa fateor fieri: nōn mē hanc rem patrī,	
utut erat gesta, indicasse. exorassem ut eam ducerem.
cessatum usque adhuc est: iam porro, aeschine, expergiscere.	
nunc hoc primumst: ad illās ibō ut purgem mē: accedam ad fores.	
periī. horrescō semper ubi pultare hasce occipiō miser.	
heus heus aeschinus ego sum: aperite aliquis actutum ostium.	
prodit nescioquis: concedam huc. [MICIO] ita uti dīxī, sostrata,
facite: ego aeschinum conueniam, ut quomodō acta haec sunt sciat.	
sed quis ostium hic pultauit. [AESCHINUS] pater hercle est: periī. [MICIO] aeschine,	
[AESCHINUS] quid huic hic negotist. [MICIO] tune hās pepulisti fores.	
tacet. quor nōn ludō hunc aliquantisper. melius est,	
quandoquidem hoc numquam mihi ipse uoluit credere.
nīl mihi respondes. [AESCHINUS] nōn equidem istās, quod sciam.	
[MICIO] ita. nam mirabar quid hic negoti esset tibi.	
erubuit: salua rēs est. [AESCHINUS] dic sodes, pater,	
tibi uerō quid istic est rei. [MICIO] nīl mihi quidem.	
amicus quidam mē ā forō abduxit modo
huc—aduocatum sibi. [AESCHINUS] quid. [MICIO] ego dicam tibi:	
habitant hic quaedam mulieres pauperculae:	
ut opinor, eās nōn nosse tē, et certō scio,	
neque enim diu huc migrarunt. [AESCHINUS] quid tum postea.	
[MICIO] uirgō est cum matre. [AESCHINUS] perge. [MICIO] haec uirgō orbast patre:
hic meus amicus illī genere est proxumus:	
huic leges cogunt nubere hanc. [AESCHINUS] periī. [MICIO] quid est.	
[AESCHINUS] nīl: rēctē: perge. [MICIO] is uenit ut sēcum auehat,	
nam habitat mileti. [AESCHINUS] hem uirginem ut sēcum auehat.	
[MICIO] sic est. [AESCHINUS] miletum usque obsecrō. [MICIO] ita. [AESCHINUS] animō malest.
quid ipsae. quid aiunt. [MICIO] quid illās cēnses. nīl enim.	
commenta mater est esse ex aliō uiro	
nescioquō puerum natum, neque eum nominat:	
priorem esse illum, nōn oportere huic dari.	
[AESCHINUS] ehō nonne haec iusta tibi uidentur postea.
[MICIO] nōn. [AESCHINUS] obsecrō nōn. an illam hinc abducet, pater.	
[MICIO] quid illam ni abducat. [AESCHINUS] factum ā uōbīs duriter	
inmisericorditerque atque etiam, sī est, pater,	
dīcendum magis aperte, inliberaliter.	
[MICIO] quam ob rem. [AESCHINUS] rogas mē. quid illī tandem creditis
fore animi miserō quī illam cōnsueuit prior,	
quī īnfelix haud sciō an illam misere nunc amet,	
quom hanc sibi uidebit praesēns praesenti eripi,	
abduci ab oculis. facinus indignum, pater.	
[MICIO] qua ratione istuc. quis despondit. quis dedit.
quoi quandō nupsit. auctor his rebus quis est.	
quor duxit alienam. [AESCHINUS] an sedere oportuit	
domi uirginem tam grandem dum cognatus huc	
illim ueniret exspectantem. haec, mī pater,	
tē dīcere aequom fuit et id defendere.
[MICIO] ridiculum. aduorsumne illum causam dicerem	
quoi ueneram aduocatus. sed quid ista, aeschine,	
nostra. aut quid nōbīs cum illis. abeamus. quid est.	
quid lacrumas. [AESCHINUS] pater, obsecrō, ausculta. [MICIO] aeschine, audiui omnia	
et sciō: nam tē amo, quō mage quae agis curae sunt mihi.
[AESCHINUS] ita uelim mē promerentem ames dum uiuās, mī pater,	
ut mē hoc delictum admisisse in mē, id mihi uehementer dolet	
et mē tui pudet. [MICIO] crēdō hercle, nam ingenium noui tuom	
liberale: sed uereor ne indiligēns nimium siēs.	
in qua ciuitate tandem tē arbitrare uiuere.
uirginem uitiasti quam tē nōn ius fuerat tangere.	
iam id peccatum prīmum sane magnum, at humanum tamen:	
fecere alii saepe item bonī. at postquam id euenit, cedo	
numquid circumspexti. aut numquid tute prospexti tibi	
quid fieret, qua fieret. sī tē mī ipsum puduit proloqui,
qua resciscerem. haec dum dubitās, mēnses abierunt decem.	
prodidisti tē et illam miseram et gnātum, quod quidem in tē fuit.	
quid. credebas dormienti haec tibi cōnfecturos deos.	
et illam sine tua opera in cubiculum iri deductum domum.	
nolim ceterarum rerum tē socordem eodem modo.
bonō animō es, duces uxōrem. [AESCHINUS] hem. [MICIO] bonō animō es {inquam}. [AESCHINUS] pater,	
obsecrō, nunc ludis tū mē. [MICIO] ego tē. quam ob rem. [AESCHINUS] nesciō:	
quia tam misere hoc esse cupiō uerum, eō uereor magis.	
[MICIO] abi domum ac deos conprecare ut uxōrem accersas: abi.	
[AESCHINUS] quid. iam uxōrem. [MICIO] iam. [AESCHINUS] iam. [MICIO] iam quantum potest. [AESCHINUS] dī mē, pater,
omnēs oderint ni mage tē quam oculos nunc ego amō meos.	
[MICIO] quid. quam illam. [AESCHINUS] aequē. [MICIO] perbenigne. [AESCHINUS] quid. ille ubist milesius.	
[MICIO] periit abiit nauem escendit. sed quor cessas. [AESCHINUS] abi, pater,	
tū potius deos conprecare: nam tibi eos certō scio,	
quō uir melior multō es quam ego, obtemperaturos magis.
[MICIO] ego eō intrō ut quae opus sunt parentur: tū fac [ut dīxī] [sī sapis].	
[AESCHINUS] quid hoc est negoti. hoc est patrem esse aut hoc est fīlium esse.	
sī frater aut sodalis esset, quī mage morem gereret.	
hic nōn amandus, hicine nōn gestandus in sinust. hem.	
itaque adeō magnam mī iniicit sua commoditate curam
ne inprudēns forte faciam quod nōlit: sciēns cauebō.	
sed cessō ire intrō, ne morae meis nuptiis egomet siem.	

[DEMEA] defessus sum _ ambulandō. ut {sure} tē cum tua	
mōnstratione magnus perdat iuppiter.	
perreptaui usque omne oppidum: ad portam, ad lacum,
quō nōn. neque illī fabrica ulla erat nec fratrem homo	
uidisse sē aibat quisquam. nunc uerō domi	
certum obsidere est usque donec redierit.	

[MICIO] ibo, illis dicam nullam esse in nōbīs moram.	
[DEMEA] sed eccum ipsum. tē iamdudum quaero, miciō.
[MICIO] quidnam. [DEMEA] ferō alia flagitia ad tē ingentia	
bonī illius adulēscentis. [MICIO] ecce autem. [DEMEA] noua,	
capitalia. [MICIO] ohe iam. [DEMEA] āh nescis quī uir sit. [MICIO] sciō.	
[DEMEA] āh stulte, tū dē psaltria mē somnias	
agere: hoc peccatum in uirginemst ciuem. [MICIO] sciō.
[DEMEA] ohō scīs et patere. [MICIO] quidnī patiar. [DEMEA] dic mihi,	
nōn clamas. nōn īnsanis. [MICIO] nōn: malim quidem . .	
[DEMEA] puer natust. [MICIO] dī bene uortant. [DEMEA] uirgō nīl habet.	
[MICIO] audiui. [DEMEA] et ducenda indotatast. [MICIO] scilicet.	
[DEMEA] quid nunc futurumst. [MICIO] id enim quod rēs ipsa fert:
illinc huc trānsferetur uirgō. [DEMEA] ō iuppiter,	
istocin pactō oportet. [MICIO] quid faciam amplius.	
[DEMEA] quid facias. sī nōn ipsa re tibi istuc dolet,	
simulare certe est hominis. [MICIO] quīn iam uirginem	
despondi: rēs compositast: fiunt nūptiae:
dempsi metum omnem: haec mage sunt hominis. [DEMEA] ceterum	
placet tibi factum, micio. [MICIO] nōn, sī queam	
mutare. nunc quom nōn queo, animō aequō ferō.	
ita uitast hominum quasi quom ludas tesseris:	
sī illud quod maxume opus est iactu nōn cadit,
illud quod cecidit forte, id arte ut corrigas.	
[DEMEA] corrector. nemp tua arte uiginti minae	
prō psaltria periere: quae quantum potest	
aliquō abiciundast, sī nōn pretiō at gratiis.	
[MICIO] neque est neque illam sane studeō uendere.
[DEMEA] quid igitur facies. [MICIO] domi erit. [DEMEA] prō diuom fidem.	
meretrix et materfamilias una in domo.	
[MICIO] quor nōn. [DEMEA] sanum tē crēdis esse. [MICIO] equidem arbitror.	
[DEMEA] ita mē dī ament, ut uideō tuam ego ineptiam,	
facturum crēdō ut habeas quicum cantites.
[MICIO] quor nōn. [DEMEA] et noua nupta eadem haec discet. [MICIO] scilicet.	
[DEMEA] tū inter eās restim ductāns saltabis. [MICIO] probe.	
[DEMEA] probe. [MICIO] et tū nobiscum una, sī opus sit. [DEMEA] ei mihi.	
nōn tē haec pudent. [MICIO] iam uerō omitte {demea}	
tuam istanc iracundiam atque ita uti decet
hilarum ac lubentem fac tē gnati in nuptiis.	
ego hos conuenio, post huc redeō.— [DEMEA] ō iuppiter,	
hancin uītam. hoscin mōrēs. hanc dementiam.	
uxor sine dote ueniet: intus psaltriast:	
domus sumptuosa: adulescēns luxu perditus:
senex delirāns. ipsa sī cupiat salus,	
seruare prorsus nōn potest hanc familiam.

[SURUS] edepol {surisce} tē cūrāstī molliter
(lautēque mūnus administrāstī ~ tuom).	
abī. sed [postquam intus <sum> omnium rērum satur]
[prōdeambulāre hūc] lubitum est. [DEMEA] illud {sis} uide	
~ exemplum disciplīnae. [SURUS] ecce autem hic adest	
~ senex noster. quid fit. quid tū <es> trīstis. [DEMEA] oh scelus.	
[SURUS] ohe iam tū uerba fundis hīc {sapientia}.	
[DEMEA] [tūn sī meus essēs] [SURUS] dīs quidem essēs {demea}
(ac tuam rem cōnstabilīssēs). [DEMEA] exempla omnibus	
<cūrārem> ut essēs. [SURUS] quam ob rem. quid fēcī. [DEMEA] rogās.	
in ipsa turba (atque in peccātō maxumō	
[quod uix sēdātum satis est]) potatis {scelus}	
« quasi re bene gesta ». [SURUS] sane nōllem huc exitum.

[DROMŌ] heus {sure}. *rogat* tē ctēsipō [ut redeās]. [SURUS] abī.
[DEMEA] quid ctēsipōnem hic nārrat. [SURUS] nīl. [DEMEA] eho {carnufex}
<est> ctēsipō intus. [SURUS] nōn est. [DEMEA] quor hic nōminat.	
[SURUS] <est> alius quīdam (parasītaster paullulus).
nōstīn. [DEMEA] iam scībō. [SURUS] quid agis. quō abis. [DEMEA] *mitte* mē.
[SURUS] nōlī {inquam}. [DEMEA] nōn manum abstinēs {mastīgia}.	
an tibi iam :::: māuīs [cerebrum dispergam _ hīc]. [SURUS] abit.	
edepol cōmissātōrem haud sane commodum	
« praesertim ctēsipōnī ». quid ego nunc :::: agam	
[nisi [dum haec silēscunt turbae] $intereā$ in angulum
aliquō abeam (atque ēdormīscam _ hoc uillī)]. sic agam.	

[MICIO] parata ā nōbīs sunt [ita ut dīxī] {sostrata}:
ubiuis. quisnam ā mē pepulit tam grauiter fores.	
[DEMEA] ei mihi. quid faciam. quid agam. quid clamem aut querar.	
ō caelum, ō terra, ō maria neptuni. [MICIO] em tibi.
resciuit omnem rem: id nunc clamat: ilicet:	
paratae lites: succurrendumst. [DEMEA] eccum adest	
communis corruptela nostrum liberum.	
[MICIO] tandem reprime iracundiam atque ad tē redi.	
[DEMEA] repressi redii, mittō maledicta omnia:
rem ipsam putemus. dictum hoc inter nōs fuit	
ex tē adeō ortumst ne tū curares meum	
neue ego tuom. responde. [MICIO] factumst, nōn negō.	
[DEMEA] quor nunc apud tē potat. quor recipis meum.	
quor emis amicam, micio. numqui minus
mihi idem ius aequomst esse. quid mecumst tibi.	
quandō ego tuom nōn curo, ne cura meum.	
[MICIO] nōn aequom dicis. [DEMEA] nōn. [MICIO] nam uetus uerbum hoc quidemst,	
communia esse amicorum inter sē omnia.	
[DEMEA] facete. nunc demum istaec nata oratiost.
[MICIO] ausculta paucis nisi molestumst, demea.	
principio, sī id tē mordet, sumptum filii	
quem faciunt, quaesō hoc facitō tēcum cogites:	
tū illos duō ōlim prō re tolerabas tua,	
quod satis putabas tua bona ambobus fore,
et mē tum uxōrem credidisti scilicet	
ducturum. eandem illam rationem antiquam optine:	
cōnserua quaere parce, fac quam plurumum	
illis relinquās, gloriam tū istam optine.	
mea, quae praeter spem euenere, utantur sine.
dē summa nīl decedet: quod hinc accesserit	
id dē lucrō putatō esse omne. haec sī uoles	
in animō uere cogitare {demea}	
et mihi et tibi et illis dempseris molestiam.	
[DEMEA] mittō rem: cōnsuetudinem amborum . . [MICIO] mane:
sciō: istuc ibam. multa in homine {demea}	
signa īnsunt ex quibus coniectura facile fit,	
duō quom idem faciunt saepe, ut possis dīcere	
hoc licet inpune facere huic, illī nōn licet,	
nōn quō dissimilis rēs sit sed quō is quī facit.
quae ego inesse illis uideo, ut cōnfidam fore	
ita ut uolumus. uideō eos sapere intellegere, in loco	
uereri, inter sē amare: scire est liberum	
ingenium atque animum: quouis illos tū die	
redducas. at enim metuas ne ab re sint tamen
omissiores paullō. ō noster demea,	
ad omnia alia aetate sapimus rectius:	
solum unum hoc uitium adfert senectus hominibus:	
adtentiores sumus ad rem omnēs quam sat est:	
quod illos sat aetas acuet. [DEMEA] ne nimium modo
bonae tuae istae nōs rationes, micio,	
et tuos iste animus aequos subuortat. [MICIO] tace:	
nōn fiet. mitte iam istaec: da tē hodiē mihi:	
exporge frontem. [DEMEA] scilicet ita tempus fert:	
faciundumst. ceterum ego rus cras cum filiō
cum primō luci ibō hinc. [MICIO] dē nocte cēnseō:	
hodiē modo hilarum tē face. [DEMEA] et istam psaltriam	
una illuc mēcum hinc abstraham. [MICIO] pugnaueris:	
eō pactō prorsum illī adligaris fīlium.	
modo facitō ut illam serues. [DEMEA] ego istuc uiderō,
atque ibi fauillae plena, fumi ac pollinis	
coquendō sit faxō et molendō: praeter haec	
meridie ipsō faciam ut stipulam colligat:	
tam excoctam reddam atque atram quam carbost. [MICIO] placet:	
nunc mihi uidere sapere. atque equidem fīlium
tum, etiam sī nōlit, cogam ut cum illa una cubet.	
[DEMEA] derides. fortunatuss quī istō animō siēs.	
ego sentiō . . [MICIO] āh pergisne. [DEMEA] iam iam desinō.	
[MICIO] i ergō intrō, et quoi reist ei rei hilarum hunc sumamus diem.	

[DEMEA] numquam ita quisquam bene subducta ratione ad uītam fuit
quīn rēs aetas usus semper aliquid adportet noui,	
aliquid moneat: ut illa quae tē scisse credas nesciās,	
et quae tibi putaris prima, in experiundō ut repudies.	
quod nunc mī euenit: nam ego uītam duram quam uixi usque adhuc	
iam decursō spatiō omittō. id quam ob rem. re ipsa repperi
facilitate nīl esse homini melius neque clementia.	
id esse uerum ex mē atque ex fratre quoiuis facilest noscere.	
ill suam semper egit uītam in otio, in conuiuiis,	
clemēns placidus, nulli laedere ōs, adridere omnibus:	
sibi uixit, sibi sumptum fecit: omnēs bene dicunt, amant.
ego ille agrestis saeuos tristis parcus truculentus tenax	
duxi uxōrem: quam ibi miseriam uidi. nati filii,	
alia cura. heia autem, dum studeō illis ut quam plurumum	
facerem, contriui in quaerundō uītam atque aetatem meam:	
nunc exacta aetate hoc fructi prō labore ab eis fero,
odium: ille alter sine labore patria potitur commoda.	
illum amant, mē fugitant: illī credunt cōnsilia omnia,	
illum diligunt, apud illum sunt ambo, ego desertus sum:	
illum ut uiuat optant, meam autem mortem exspectant scilicet.	
ita eos meō labore eductos maxumō hic fecit suos
paullō sumptu: miseriam omnem ego capio, hic potitur gaudia.	
age age, nunciam experiamur contra ecquid ego possiem	
blande dīcere aut benigne facere, quandō hoc prouocat.	
ego quoque ā meis mē amari et magni pendi postulō:	
sī id fit dandō atque obsequendo, nōn posteriores feram.
deerit: id mea minime refert quī sum natu maxumus.	

[SURUS] heus demea, orat frater ne abeas longius.	
[DEMEA] quis homo. ō syre noster, salue: quid fit. quid agitur.	
[SURUS] rēctē. [DEMEA] optumest. iam nunc haec tria prīmum addidi	
praeter naturam: ō noster, quid fit. quid agitur.
seruom haud inliberalem praebes tē et tibi	
lubēns bene faxim. [SURUS] grātiam habeō. [DEMEA] atquī {sure}	
hoc uerumst et ipsa re experiere propediem.	

[GETA] era, ego huc ad hos prouisō quam mox uirginem	
accersant. sed eccum demeam. saluos siēs.
[DEMEA] ō quī uocare. [GETA] geta. [DEMEA] geta, hominem maxumi	
preti tē esse hodiē iudicaui animō meō.	
nam is mihi profectost seruos spectatus satis	
quoi dominus curaest, ita uti tibi sēnsī, geta,	
et tibi ob eam rem, siquid usus uenerit,
lubēns bene faxim. meditor esse adfabilis,	
et bene procedit. [GETA] bonus es quom haec existumas.	
[DEMEA] paullatim plebem primulum faciō meam.	

[AESCHINUS] occidunt mequidem dum nimis sanctas nuptias	
student facere: in adparandō cōnsumunt diem.
[DEMEA] quid agitur, aeschine. [AESCHINUS] ehem, pater mī, tū hic eras.	
[DEMEA] tuos hercle uerō et animō et natura pater,	
quī tē amat plus quam hosce oculos. sed quor nōn domum	
uxōrem accersis. [AESCHINUS] cupiō: uerum hoc mihi moraest,	
tibicina et hymenaeum quī cantent. [DEMEA] ehō
uin tū huic seni auscultare. [AESCHINUS] quid. [DEMEA] missa haec face,	
hymenaeum turbas lampadas tibicinās,	
atque hanc in hortō maceriam iube dirui	
quantum potest: hac trānsfer: unam fac domum:	
trānsduce et matrem et familiam omnem ad nōs. [AESCHINUS] placet,
pater lepidissime. [DEMEA] euge. iam lepidus uocor.	
fratri aedes fīent peruiae, turbam domum	
adducet, et sumptu amittet multa: quid mea.	
ego lepidus ineō grātiam. iube nunciam	
dinumeret illī babylō uiginti minas.
syre, cessas ire ac facere. [SURUS] quid ago. [DEMEA] dirue.	
tū illās abi et trānsduce. [GETA] dī tibi {demea}	
bene faciant, quom tē uideō nostrae familiae	
tam ex animō factum uelle. [DEMEA] dignos arbitror.—	
quid tū ais. [AESCHINUS] sic opinor. [DEMEA] multō rectiust
quam illam puerperam hac nunc duci per uiam	
aegrotam. [AESCHINUS] nīl enim melius uidi, mī pater.	
[DEMEA] sic soleō. sed eccum miciō egreditur foras.	

[MICIO] iubet frater. ubi is est. tun iubes hoc, demea.	
[DEMEA] ego uerō iubeō et hac re et aliis omnibus
quam maxume unam facere nōs hanc familiam,	
colere adiuuare adiungere. [AESCHINUS] ita quaesō, pater.	
[MICIO] haud aliter cēnseō. [DEMEA] immō hercle ita nōbīs decet.	
prīmum huiius uxorist mater. [MICIO] est. quid postea.	
[DEMEA] proba et modesta. [MICIO] ita aiunt. [DEMEA] natu grandior.
[MICIO] sciō. [DEMEA] parere iamdiu haec per annos nōn potest:	
nec quī eam respiciat quisquam est: solast. [MICIO] quam hic rem agit.	
[DEMEA] hanc tē aequomst ducere, et tē operam ut fiat dare.	
[MICIO] mē ducere autem. [DEMEA] tē. [MICIO] mē. [DEMEA] tē {inquam}. [MICIO] ineptis. [DEMEA] sī tū sis homo,	
hic faciat. [AESCHINUS] mī pater. [MICIO] quid tū autem huic, asine, auscultas. [DEMEA] nīl agis:
fieri aliter nōn potest. [MICIO] deliras. [AESCHINUS] sine tē exorem. mī pater.	
[MICIO] īnsanis: aufer. [DEMEA] age, da ueniam filiō. [MICIO] satin sanus es.	
ego nouos maritus annō demum quintō et sexagēnsumo	
fiam atque anum decrepitam ducam. idne estis auctores mihi.	
[AESCHINUS] face: promisi ego illis. [MICIO] promisti autem. dē tē largitor, puer.
[DEMEA] age, quid siquid tē maius oret. [MICIO] quasi nōn hoc sit maxumum.	
[DEMEA] da ueniam. [AESCHINUS] ne grauare. [DEMEA] fac, promitte. [MICIO] nōn omittitis.	
[AESCHINUS] nōn, nisi tē exorem. [MICIO] uis est haec quidem. [DEMEA] age prolixe, miciō.	
[MICIO] etsi hoc mihi prauom ineptum absurdum atque alienum ā uīta mea	
uidetur, sī uōs tantō opere istuc uoltis, fiat. [AESCHINUS] bene facis.
meritō tē amō. [DEMEA] uerum . . quid ego dicam, hoc quom cōnfit quod uolo.	
[MICIO] quid nunc quod restat. [DEMEA] hegio—est his cognatus proxumus	
adfinis nōbīs, pauper: bene nōs aliquid facere illī decet.	
[MICIO] quid facere. [DEMEA] agellist hic sub urbe paullum quod locitas foras:	
huic demus quī fruatur. [MICIO] paullum id autemst. [DEMEA] sī multumst, tamen
faciundumst: prō patre huic est, bonus est, noster est: rēctē datur.	
postremō nōn meum illud uerbum faciō quod tū, micio,	
bene et sapienter dixti dudum: uitium commune omniumst	
quod nimium ad rem in senecta adtenti sumus. hanc maculam nōs decet	
effugere. et dictumst uere et re ipsa fieri oportet. [MICIO] gaudeō.
quid istic. dabitur quandō quidem hic uolt. [AESCHINUS] mī pater.	
[DEMEA] nunc tū germanuss pariter animō et corpore.	
suō sibi gladiō hunc iugulō. [SURUS] factumst quod iussisti, demea.	
[DEMEA] frugi homoss. ergō edepol hodiē mea quidem sententia	
iudicō syrum fieri esse aequom liberum. [MICIO] istunc liberum.
quodnam ob factum. [DEMEA] multa. [SURUS] ō noster demea, edepol uir bonuss.	
ego istos uōbīs usque ā pueris curaui ambō sedulō:	
docui monui bene praecepi semper quae potui omnia.	
[DEMEA] rēs apparet. et quidem porrō haec, opsonare cum fide,	
scortum adducere, adparare dē die conuiuium:
nōn mediocris hominis haec sunt officia. [SURUS] ō lepidum caput.	
[DEMEA] postremō hodiē in psaltria hac emunda hic adiutor fuit,	
hic curauit: prodesse aequomst: alii meliores erunt.	
denique hic uolt fieri. [MICIO] uin tū hoc fieri. [AESCHINUS] cupiō. [MICIO] sī quidem hoc	
uoltis: syre, ehō accede huc ad mē: liber estō. [SURUS] bene facis.
omnibus grātiam habeō et seorsum tibi praeterea, demea.	
[DEMEA] gaudeō. [AESCHINUS] et ego. [SURUS] crēdō. utinam hoc perpetuom fiat gaudium,	
phrygiam ut uxōrem meam una mēcum uideam liberam.	
[DEMEA] optumam quidem mulierem. [SURUS] et quidem tuō nepoti huiius fīliō	
hodiē prima mammam dedit haec. [DEMEA] hercle uerō serio,
siquidem prima dedit, haud dubiumst quīn emitti aequom siet.	
[MICIO] ob eam rem. [DEMEA] ob eam. postremō ā mē argentum quantist sumitō.	
[SURUS] dī tibi {demea} omnēs semper omnia optata offerant.	
[MICIO] syre, processisti hodiē pulchre. [DEMEA] siquidem porro, micio,	
tū tuom officium facies atque huic aliquid paullum prae manu
dederis, unde utatur, reddet tibi citō. [MICIO] istoc uilius.	
[DEMEA] frugi homost. [SURUS] reddam hercle: da modo. [AESCHINUS] age, pater. [MICIO] post cōnsulam.	
[DEMEA] faciet. [SURUS] ō uir optume. [AESCHINUS] ō pater mī festiuissime.	
[MICIO] quid istuc. quae rēs tam repente mōrēs mutauit tuos.	
quod prolubium. quae istaec subitast largitas. [DEMEA] dicam tibi:
ut id ostenderem, quod tē istī facilem et festiuom putant,	
id nōn fieri ex uera uīta neque adeō ex aequō et bono,	
sed ex adsentandō indulgendō et largiendo, miciō.	
nunc adeō sī ob eam rem uōbīs mea uīta inuisa, aeschine, est,	
quia nōn iusta iniusta, prorsus omnia omninō obsequor,
missa faciō: effundite emite, facite quod uōbīs lubet.	
sed sī id uoltis potius, quae uōs propter adulēscentiam	
minus uidetis, magis inpēnse cupitis, cōnsulitis parum,	
haec reprehendere et corrigere mē et obsecundare in loco,	
ecce mē quī id faciam uōbīs. [AESCHINUS] tibi, pater, permittimus:
plus scīs quid opus factost. sed dē fratre quid fiet. [DEMEA] sinō:	
habeat: in istac finem faciat. [MICIO] istuc rēctē. [CANTOR] plaudite.