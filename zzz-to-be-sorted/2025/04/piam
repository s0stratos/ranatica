AST sed opsecro, da mi operam, ut narrem quae volo
DIN nam quid est. num mea refert. AST non mussito.
intus bolos quos dat. DIN quid. amator nouos **quispiam**.
AST integrum et plenum adortast thensaurum.

STROB
di immortales, quod ego hunc hominem facinus audiui loqui
se aulam onustam auri abstrusisse hic intus in fano fide
cave tu illi fidelis {quaeso} potius fueris quam mihi
atque hic pater est {ut ego opinor} huius [erus quám amat] uirginis
ibo hinc intro, perscrutabor fanum, si inveniam **uspiam**
aurum, dum hic est occupatus. sed si repperero {o fides}
mulsi congialem plenam faciam tibi fideliam.
id adeo tibi faciam; verum ego mihi bibam, ubi id fecero.

storax. non rediit hac nocte a cena aeschinus
neque servolorum **quisquam** qui advorsum ierant.
profecto hoc vere dicunt: si absis **uspiam**
aut ibi si cesses, evenire ea satius est
quae in te uxor dicit et quae in animo cogitat
irata quam illa quae parentes propitii.

BAL Qui inter me atque illum militem convenerat
is secum abduxit mulierem hau multo prius.
SIM bonan fide istuc dicis BAL unde ea sit mihi
SIM uide modo, ne illic sit contechnatus **quippiam**
BAL epistula atque imago me certum facit

MILPH iam est ante aedis circus ubi sunt ludi faciundi mihi
dissimulabo, hos quasi non videam neque esse hic etiamdum sciam
PYRG tace, subauscultemus ecquid de me fiat mentio
MILPH numquis nam hic prope adest qui rem alienam potius curet quam suam
qui aucupet me quid agam, qui de vesperi vivat suo?
eos nunc homines metuo, mihi ne obsint neve opstent **uspiam**,
domo si bitat, dum huc transbitat, quae huius cupiens corporist,
quae ámat hunc hominem nimium lepidum et nimia pulchritudine,
militem Pyrgopolynicem. PYRG satin haec quoque me deperit
meam laudat speciem. edepol huius sermo haud cinerem quaeritat
PAL quo argumento PYRG quia enim loquitur laute et minime sordide
PAL Quippini? istaec de te loquitur: nihil attrectat sordidi.