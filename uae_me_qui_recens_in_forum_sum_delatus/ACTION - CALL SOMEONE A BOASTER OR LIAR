[PL]
illest mīles meus erus
quī hinc ad forum abiit glōriōsus impudēns
stercoreus plēnus periūrī atque adulterī.
ait sēsē ultrō omnīs mulierēs sectārier.
is dērīdiculōst quāquā incēdit omnibus.
itaque hīc meretrīcēs labiīs dum ductant eum
maiiōrem partem uideās ualgīs uāviīs.

[PL]
istucc quidem edepol nihil est. // nihil hercle hoc quidemst
praeut alia dīcam quae tū numquam fēcerīs.
periūriōrem hōc hominem sī quis uīderit
aut glōriārum plēniōrem quam illic est
mē sibi habētō ego mē mancūpio dabō.
nisi ūnum epitūrum ēstur īnsānum bene.

[PL]
forum coquīnum quī uocant stultē uocant
nam nōn coquīnum est uērum fūrīnum est forum.
nam ego sī iūrātus peiiōrem hominem quaererem
coquom nōn potuī quam hunc quem dūcō dūcere
multiloquom glōriōsum īnsulsum inūtilem.
quīn ob eam rem orcus recipere ad sē hunc nōluit
ut esset hīc quī mortuīs cēnam coquat.
nam hic sōlus illīs coquere quod placeat potest.
// sī mē arbitrābāre istō pactō ut praedicās
quōr condūcēbās.